---
title: "Twitter ne işe yarar?"
date: 2012-02-12
categories: 
  - "bilgisayar"
  - "genel"
---

[![](/images/685f3-twitter.jpg)](https://suatatan.wordpress.com/wp-content/uploads/2012/02/685f3-twitter.jpg)

Çoğu kişi twitter'den önce facebook ile tanışmıştır. Bu yüzden twitteri ilk duyduklarında facebook'a alternatif olarak başka şeyler hayal ederler. Daha sonra twitteri denemeye çalışıp, pek de tad almadan bırakırlar. İlk bakışta yalın ve tatsız görünen twitter özünde çok daha eğlenceli ve bilgilendiricidir. Şimdi twitteri incelemeye bakalım.

  

**Twitter'in nedir?**

Twitter herkesin profil açabildiği ve profilinde 160 karakteri geçmeyen kısa metinler yazabildiği düz bir duvardan başka bir şey sayılmaz. Bu duvarda resim, video ve bağlantı da yayınlayabilirsiniz. Ancak facebook gibi direkt olarak görünmez. Kısaltılmış olarak bağlantı görünür sadece.Ayrıca herkes herkesi takip edebilir. Tanışmış olmaya gerek yoktur. Herkesin takipçileri ve takip ettikleri görünür.

  

**İyi de neye yarar bu düz duvar?**

Twitteri ilk kullandığınızda doğal olarak sizi takip eden de sizin takip ettiğiniz de kimse olmaz. Bu sırada bu düz duvar size saçma gelir. Ancak ilgi duyduğunuz siyasetçiler, artistler, düşünürler, yazarlar düz vatandaşlar, kurumlar, Obama, Genel Kurmay, Cumhurbaşkanı gibi kişileri takip etmeye başladığınızda ilgi duyduğunuz insanların yaşamlarından küçük kesitler almaya başlarsınız. Bunlar da ilginçtir. **Aslında facebook tanıdıklarınızla, twitter ise tanımadıklarınızla etkileşim içinde olmanızı sağlar.** Bu düz duvar işte bu işe yarar.

  

**Etkileşim derken? Cumhurbaşkanı ile sohbet edebilir miyiz?**

Böyle bir soru soruyorsanız muhtemelen facebook'un etki alanından çıkmamışsınızdır henüz. Twitter'de birebir sohbet özelliği yoktur. Özel mesaj atma özelliği vardır. Özel mesajı ise ancak iki kişi birbirini karşılıklı olarak takip ediyorsa kullanılabilir. Siz cumhurbaşkanını takip ediyorsunuz. Ama o sizi takip etmiyor. Bu durumda ona mesaj atamazsınız. Ama olur ya o da sizi takip ederse, kendisine özel mesaj atabilirsiniz.  Peki cumhurbaşkanı sizi takip etmeden ona nasıl birşeyler yollarsınız? Cevap: Onun duvarına yazarsınız. Ancak bunu herkes görür. Eh bu da pek tercih edilmez:)

  

Twitter'e giriş için bu kadarı yeter. Yakında twitter jargonunu anlatacağım.
