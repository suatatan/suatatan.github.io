---
date: 2017-03-03
layout: post
tags:
- turkish
- longread
- opinion
- technology
title: TED Talks'taki gibi konuşmak ister misiniz?
---

![ted](/images/ted.png)

 

Talk Like Ted (Ted gibi konuş) adlı kitabı okudum. Biliyorsun değerli okur TED konferansları var (şu linkte). Her konudan uzman müthiş konuşmalar yapıyor. Okuduğum kitabın yazarı güzel bir iş yaparak bu konuşmalardan yüzlercesini adamakıllı analiz etmiş. Tüm konuşmalarda tekrar eden bazı ilkeler keşfetmiş. Bu ilkeleri sen de ben de konuşmalarımıza (belki yazılarımıza da) tatbik edebiliriz. Ben ettim bile:)

## Pozitiflik Bulaşıcıdır

Araştırmalar yazılı ve sözlü söyleminde pozitif bir etkiye sahip insanların daha karizmatik ve etkili olduğunu ortaya koymuş. Bu hem sıradan insanlar hem de siyasiler için geçerli. Ralph Waldo Emerson'un dediği gibi: Tutku olmadan gerçekeştirilen büyük bir iş yoktur. Başka bir deyimle uğraştığı işlere tutkuyla bağlı insanların resmen 'enerji' yaydıkları anlaşılıyor.

![hippo.PNG](/images/hippo.png)

## Anlamadan konuşmayın

Afrika'ya giden uzmanlardan biri orada açlıkla uğraşan kabilelerin birine domates yetiştirmeyi öğretmiş. Domatesler ekilmiş, büyümüş. Daha sonra bu uzman Afrika'lılara "Bakın işte ne güzel... İsteyince oluyormuş" diyerek kendince ders vermiş. Tam o anda domates bostanına giren hipopotamları görmüş. Tabii ki tek domates kalmamış. Bizim uzman Afrika'lılara "neden önceden söylemediniz" demiş. Cevap: Sormadınız ki!

## Ezoterik Olmayın

İnsanların günlük hayatları ile ilgilisiz konuşmalar yaparsanız insanların kalbine dokunmanız mümkün olmaz. Yaptığınız konuşma herkesin hayatı ile ilgili olmalıdır.

## Hikayeler anlatın

Talk Like TED kitabı dışında eş zamanlı olarak okuduğum Yuval Noah Harari'nin Homo Deux adlı kitabında da kurgusal metinlerin ya da hikayelerin modern dünyanın temelleri olduğunu anlatmaktadır. Kurgusal metinler salt gerçeklikten sıyrılarak ortaya çıkarılan kavramsal varlıklardır. Destanlar, hikayeler, masallar olmadan toplumların bir arada çalışma kültürü var olamaz. Hikayeler insanlar tarafından her zaman daha kolay algılanmakta, daha çok ilgi duyulmakta ve uzun süre hatırlanmaktadır. Talk Like TED de bize konuşmalarımızda kendimize veya başkalarına ait hikayeler anlatmamızı öneriyor.

Hikayelerin özellikle kişisel olması öneriliyor. Kişisel hikayelerin insanların daha fazla ilgisini çektiğini ve aslında herkesin yepyeni ve ilgi çekici hikayesinin var olduğü unutulmamalı.

## Vecizeler Üretin

Vecizeler de tıpkı hikayeler gibi insanlar tarafından sevilen olgulardır. Vecizeler, atasözleri gerçekliğin çeşitli boyutlarının özetlenmiş halidir. Vecize üretemezseniz iyi bildiğiniz ve etkileyici vecizeleri kullanabilirsiniz. Ancak asla kopyala-yapıştır mantığında arayarak bulduğunuz vecizeleri kullanmayın.

## Powerpoint Bağımlısı Olmayın

Powerpoint neredeyse sunum denildiğinde akla gelen ilk aracı olmuştur. Ancak bir çok TED konuşmasında ekrana yansıtılan neredeyse hiç bir şey yoktur. Her şey konuşmacının doğal anlatımı üzerine kuruludur. Burada insanları etkileyen şeyin aslında cansız sunumlar olmadığı ortaya konmaktadır. Bu nedenle sunum hazırlanırken mümkünse hiç powerpoint kullanmadan sunumunuzu yapabilirsiniz. İlla kullanacaksanız da kitap şöyle bir öneride bulunuyor: Önce tüm sunmak istediğiniz konuyu düşünün. Her şeyi not edin. Yapıyı tasarlayın, hatta çizin. Daha sonra powerpoint'e aktarın. Powerpoint'de mümkün olduğunca az sayıda kelime kullanın. Görsellere ve belki videoalara daha fazla önem verin.

## Anlatımın Tasarlanması

Anlatım şu modele oturtulmalıdır:

1\. adım: Önce 'Twitter dostu' yani 140 kelimeyi geçmeyen ve tüm sunumunuzun odağını oluşturan olguyu yazın.

2.adım: Bu olguya bağlı olarak anlatacağınız 3 temel başlığı belirleyin. Her bir başlık altında 3'er net hususu vurgulayın.

3\. adım: Sunumun sonunu bağlayın.

## Mizah Kullanın

Sunum içerisinde tadıda mizah kullanmak sunumun etkileyiciliğini arttırmaktadır. Ancak mizah konusunda aşırıya kaçmayın ya da fıkra anlatmaya kalmakyın.

## Sürekli Pratik Yapın

TED Talks'takis sunumlara baktığımzda, sunumun çok akıcı ve rahat geçmesi bazen konuşanların doğal hallerinin bu olduğunu düşündürtebilir. Oysa burada sunum yapan bir çok kişinin sunumunu çok terkar etttiği hatta 200 deneme yapanların var olduğu söz ediliyor. Sunum konunuzu ve planınınızı netleştirdikten sonra zaman varsa hemen hemen her gün pratik yapın. Sunum akıcı hale gelip de artık tıpkı usta sunum yapan kişilerinki gibi doğalmış gibi görünene değin devam edin. En sonunda da doğal olun.

## 18 Dakika Kuralı

Twitter'daki azami 140 kelime kuralı gibi, TED Talks'ta da 18 dakika kuralı vardır. Sunumların çoğu 18 dakikayı geçmez. Neden 18 dakika? Kitap bunun en ideal sunum süresi olduğuna dair önemli bilimsel çalışmalara göndermeye yapıyor. Siz de sunumlarınızı kısa tutun. Kısa sunumlar sadece dikkatin sürekliliğini sağlamaz. Aynı zamanda sunum yapan kişiye önemli konuları kısaca ve zekice anlatma olanaklarını araştırma zorunluluğu ortaya çıkarır. Olur mu be canım demeyin? Koca evren tarihini bu süreye sığdırıp anlatanlar var.

## Canlı Olun

Kitapta en etkilendiğim sunumlardan biri beyni anlatan bir bilim adamının sunumuydu. Siz olsanız ne yapardınız? Beyin çizimler, MR görüntüleri vs. alıp sunuma koyardınız değil mi? Bu hocamız ise bunun yerine gerçek bir insan beynini alıp sahneye getirip anlatmış. Buna benzer bir çok örnek kitapta var. Bu rahatsız edici gibi gelse bile, eğer amaç konuyu anlatmak ise tıbbi etik sınırlarında neden kötü olsun. Şiddet içeren filimleri izleyen arkadaşlarımın anlattığı hikayelerden sonra bu çok da kötü değil. İzlemek isterseniz sunum şurada: [Jill Bolte Taylor](https://www.ted.com/talks/jill_bolte_taylor_s_powerful_stroke_of_insight#t-176288)

## Beden Dilini Kullanın.

İyi bir sunumum sadece janjanlı slayatlar ve ilginç konulardan ibaret değildir. Sunumu yapan sizsiniz ve bedeniniz, mimikleriniz sunumunuzla birlikte bir bütündür. Peki beden dilinizi nasıl yöneteceksiniz? Sunumunuzu yanlız başınıza iken yapın ve video kayıt yapın. Daha sonra beden dilinizdeki kusurları tespit edin. Bu kusurlar herhangi bir tik, gereksiz bir hareket veya duruş bozukluğu olabilir.
