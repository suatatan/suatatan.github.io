---
categories:
- genel
date: 2011-12-14
layout: post
tags:
- english
- longread
- technology
title: Android Nedir?
---

[![](/images/8a6ff-androidvsiphone.png)](https://suatatan.wordpress.com/wp-content/uploads/2011/12/8a6ff-androidvsiphone.png)

  

Android nedir? Sürekli duyarız, Android işletim sistemi, Androidli telefon diye. Bundan evvel işletim sistemini açıklamakta fayda var. İşletim sistemi, bir cihazın (pc, laptop, tablet bilgisayar, ipad, telefon) sizin görsel olarak gördüğünüz kısmını gösteren, yani dosyalar, düğmeler, şekiller, klasörler gibi tanıdığınız sistemin arkasındaki şeydir. Çoğu kişi bilgisayarda Windows'u bilir. Elbette Windows dünyada tekelleşmiş ise de alternatifleri de vardır. Linux ve Mac gibi. İşte Android de telefonunun bir nevi windows'udur. Yanlış anlaşılmasın! Andoid'in Windows ile yakından uzaktan ilgisi yoktur. Andoid Google'nin geliştirdiği bir üründür. Logosu da yeşil cin, ya da yeşil yecüc mecücdür:) Benzetme güzel değil mi? Çünkü dünyaya yayılıyor! Cep telefonları, mobil cihazlar, tablet bilgisayarlar için üretilmiştir. Iphone'de gördüğünüz sistem ise Andoid değil IOS işletim sistemidir. IOS ve Android rakiptirler. Diyebilirsiniz bizim Nokia telefon'un işletim sistemi ne? Onunki ise Symbian işletim sistemidir. O da kendine özeldir.

Peki en iyisi hangisi. Açıkçası üç aşağı, beş yukarı hepsi aynı işi yapar. Kiminin kullanımı kolaydır, kiminin özelliği çoktur, kimi daha estetiktir. Zevkler ve renkler tartışılmaz…

Sorularınız olursa memnuniyetle yanıtlarız.
