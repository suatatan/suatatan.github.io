---
categories:
- genel
date: 2014-11-28
layout: post
tags:
- english
- finans
- isletme
- longread
- technology
title: Alacak Devir Hızı Nedir? [İnfografik]
---

[![image](/images/tumblr_inline_nfr4xmQ4U01r4exmc.png)](https://lh3.googleusercontent.com/-jvQuT8rdNeE/VHh8_w0VohI/AAAAAAABRK8/J2PaiwguIIA/w763-h526-no/Alacak%2BDevir%2BH%C4%B1z%C4%B1.png)

Yukarıda hazırladığım infografik, alacak devir hızını en anlaşılır biçimde anlatıyor. (Büyütmek için resmi tıklayın)

**Bir örnek: Adana Çimento**

Şimdi yine daha iyi öğrenmek ve hatırmak için bir örnek yapalım:  
Adana Çimento 2012 yılı  bilanço ve gelir tablosuna [şu linkten](https://docs.google.com/spreadsheets/d/1wJ5IAEgDTPbPqgJva4RHBVXH6uCrLVVG0Tfwmem7NgE/edit#gid=1403289188) bakalım.

Bilanço üzerinde kırmızı ile işaretlemiş olduğumuz gibi:  
\- Kısa vadeli Ticari alacak: 86.144.960  TL  
\- Uzun vadeli Ticari alacak: 0 TL  
\- **TOPLAM** 86.144.960 TL

Gelir tablosu üzerinde yeşil renkle işaretlediğimiz gibi:  
\- Net satışlar (Bu tabloda satıştan indirimler gösterilmediği için Net Satışlar=Brüt Satışlar yani hasılat)= 396.130.304

```
Alacak devir hızı ise= 396.130.304/86.144.960=4.5
```

Peki bu değer ne demek şimdi?

İsterseniz bir karşılaştırma yapalım: [Bigpara.com](http://www.bigpara.com/borsa/hisse-detay-bilgileri/adana/oranlar/?SubTab=Finansal-Oranlar#) verilerine göre Adana Çimento'nun faliyet gösterdiği sektörde Alacak Devir Hızı Sektör Ortalaması 3.80 olarak görülmektedir. (Tabii bu değer sitede ifade edilmemiş ise de 2014 yılı güncel bilgisidir.) Bu değeri referans alırsak Adana Çimento sektörüne göre 4.5 gibi bir değerle daha iyi bir alacak devir hızına sahiptir. Bu iyiye alamet.

**Alacak Devir Hızlarının Sektörlere Göre Farklı Olması**

Alacak devir hızı da tıpkı diğer finansal oranlar gibi sektörden sektöre farklılık gösterebilir. Bu konuda Ekşi ve Akçi'nin 2009 yılında yaptıkları [şu çalışmada](http://sablon.sdu.edu.tr/fakulteler/iibf/dergi/files/2009-1-7.pdf) durum çok güzel analiz edilmiştir.

Örneğin giyim endüstrisindeki firmaların taksitli satış oranının yüksek olması, gıda sektöründe ise taksitli satış oranının neredeyse hiç olmamasından ötürü tekstil sektöründeki firmaların alacak devir hızlarının daha yüksek olması beklenebilir. 

**Alacakların ortalama tahsil süresi**

Bir husus daha; Bu alacak devir hızı diye hesapladığımız değeri aşağıdaki formüle yazarsak alacakların ortalama tahsil süresini de hesaplamış oluruz:

```
Alacakların ortalama tahsil süresi= 365/Alacak devir hızı
```

Örneğimiz olan Adana Çimento için:

```
Alacakların ortalama tahsil süresi
```

```
= 365/4.5= 81.1 gün
```

  
_Bir alacak 81 gün bekler mi yahu?  
  
_**Alacakların tahsil süresi ile karlılık arasında ne gibi ilişki vardır?**

Karlılık alacakların tahsil süresi ile bir ilgisi olabilir mi? Tahmin edeceğiniz üzere evet. Tahsil süresi kısaldıkça işletmenin daha fazla karlı olması beklenir. Gerçekten de Coşkun ve Kök'ün 2011'te yaptıkları [şu çalışma](http://www.onlinedergi.com/makaledosyalari/51/pdf2011_5_7.pdf) da öyle söylüyor. Çalışmanın sonuç kısmından okuyabileceğiniz gibi, işletmenin karlılığı (bu çalışmada karlılık oranı olarak aktif karlılık yani net kar/toplam aktifler alınmış) ile alacak devir süresi arasında ters yönlü ilişki bulunmuştur. Yani tahsil süresi arttıkça karlılık azalmaktadır.  
  
Çizim programı için draw.io ‘ya teşekkürler.
