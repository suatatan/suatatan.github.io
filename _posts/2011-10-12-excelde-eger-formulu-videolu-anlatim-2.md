---
layout: post
title: "Excel'de \"eğer\" formülü (Videolu anlatım)"
date: 2011-10-12
categories: 
  - "bilgisayar"
  - "genel"
tags: 
  - "excel"
---

\[youtube=http://www.youtube.com/watch?v=O2s1CTsyeIw&w=425&h=350\]  
  
Excel'de “Eğer” adlı formül ile şartlı ifadeleri değerlendirip sonuçlarını otomatik olarak yazdırabilir, şartlar değişince sonucunda otomatik olarak değişmesini sağlayabiliriz. Sessiz ve kısa videomuzda basit olsun diye 3 ders notu var. Bunlardan 50 ve altındaki notları “Kaldı” üstündekileri ise “geçti” diye göstermek istiyoruz. Bunun için yine eşittir **’=’** işaretine basıp, sonra Eğer diyoruz, parantezimizi açıyoruz, bu sırada yardım balonu (kare şeklinde ama adı balona çıkmış) bize ilk gireceğimiz ifadenin mantıksal sınama olduğunu söylüyor, yani önce neyi kontrol edeceğimize bakıyoruz, bu bölüme; not hücremizi seçip Bunun anlamı, şu; **“Yahu excel, hele bak not 50'den küçük mü?**  
Sonra ’;’ işaretini tıklayıp, balonda belirtilen "eğer doğruysa değer” kısımını dolduruyoruz. Bu kısıma ise tırnak içinde **“KALDI**” ifadesini yazıyoruz.  
Bunun anlamı ise **“Excelcim, şimdi baktın ya not 50'den küçük mü diye, hah, işte eğer 50'den küçükse yaz bakayım KALDI”**  
Sonra tekrar ’;’ işaretini koyup, bu kez “eğer yanlışsa değer” kısmına “GEÇTİ” yazıyoruz. Burada ise excele;  
**“Seni de yoruyoruz ama, eğer adamın notu 50'den küçük değilse, geçti yazıver”**  
En sonda parantezimizi kapatıyoruz. Sonra ilk notumuzun 50 ve altı değerlerden olduğundan “KALDI” ifadesini hak ettiğini görüyoruz (tabi öğrenci kafayı yer). Daha sonra fareyi formülümüzün yer aldığı hücreden aşağı sürükleyince diğerlerine de işlemin yapıldığını görüyoruz.  
Şimdi bu ne? diye soranlar için; Eğer formülü ile bin tane öğrenci bile olsa analizi kendi yapıp kaldı ve geçti diye yazdırılabilir. Elbette bu kadar basit bir işte, öğrenci zaten geçeceği notu bilir ama yine de demedi demeyin bu formül ehline çok lazım olacaktır.
