---
layout: post
title: "Kürtçe öğrenmek isteyenler için kitap ve kaynak önerileri"
date: 2011-10-12
tags: 
  - "kurtce"
---

Kürtçe öğrenmek istiyorsanız, açıkçası Türkçe literatürden daha fazla İngilizce kaynak mevcut. Ancak son zamanlarda Kürtçe ile ilgili de doyurucu çalışmalar yapıldı. Anadili Kürtçe olması gereken bir coğrafyada doğmuş olmama rağmen, Kürtçe ile Türkçeyi birlikte öğrenmiş biri olarak (Bilingualizm; ki yanlız değilim) Kürtçe'ye yanlızca pratik olarak değil, kitabi anlamda da çalıştım. Aşağıda bir çoğuna birebir çalıştığım kitaplar var. Öğrenmek isteyenler yönelebilirler.

Elbette Kürt kökenli olanlar için bu kitaplar daha hızlı öğretirler. Ama hiç bilmeyenlere yönelik kitaplardan da öğrenmek mümkündür.

# **Kürtçe öğrenme kitapları:**

![](/images/getimageV3.asp "Hinker Kürtçe öğrenme kitap kapağı")

## HİNKER:

Kürtçe Kurslarında kullanılan, kolejlerde okutulan İngilizce Headway Elementry türü bol resimli, eğlenceli ve pratikler barındıran bir kitap. İstanbul Kürt Enstitüsünce hazırlanmış. Türkçe açıklama barındırmıyor. Daha çok kurslar ve Kürtçe deneyimi olanlar için. Ancak hiç ağır değil.

![](/images/301b.jpg "Kürtçe gramer kitabı")

## BEDİRXAN BEY VE ROGER LESCOT'UN KÜRTÇE GRAMER'İ

Kürtçe grameri ile ilgili en eski kaynaklardan biri. Pratikten ziyade teorik ve dilbilimsel mantık ile yazılmış. İyi bir başucu kitabı.

## ![](/images/446452geb.jpg)

## Gelek Hesan e Hinbuna Kurdi: Kürtçe Öğrenmek Çok Kolay

Henüz üzerine çalışmadığım ancak ilgi çekici bir kitap.

## Kürtçe Öğrenmek İçin Rusça Kaynaklar Arşivi

Online olarak birçok Kürtçe Gramer kitabının Rusça açıklamalı hali mevcut. [Şu sitede](http://turkce-rusca.narod.ru/kurtce.htm "Rusça açıklamalı Kürtçe") bulabilirsiniz.

# **Kürtçe Radyo Yayınları**

Kürtçesi orta düzeyde olanlar için dinleme ve konuşma becerilerini geliştirmeye yönelik olarak ciddi faydalar sağlayabilecek Kürtçe radyo istastyonları.

## VOA Amerika'nın Sesi

(Kürtçe'de [Kurmanci](http://www.voanews.com/kurdi/news/ "Kurmanci Versiyon") ve [Sorani](http://www.voanews.com/kurdish/news/ "Sorani versiyon") Lehçesinde Yayın Yapıyor, İnternet yayını+Normal Radyo)

## [Rusyanın Sesi](http://kurdish.ruvr.ru/)

Yanlızca Kurmanci, İnternet yayını+Normal Radyo

## [TRT 6 Radosu](http://172.30.101.24:15871/cgi-bin/blockpage.cgi?ws-session=3186198)

TRT6 radyosu, interney+normal radyo, özel sitesi yok. Zazaca ve Kurmanci Lehçesinde Yayın yapıyor.

## [Erivan Radyosu](http://www.int.armradio.am/kurd/ "Erivan radyosu resmi sitesi")

Ermenistan'ın Kürtçe Yayını, en eski Kürtçe kanalı, intenetten yayın var. Erivan'ın Kürtçe yayının internetten [dinlemek için tıklayın](http://www.int.armradio.am/kurd/live.php?d=1210 "Denge Erivan").

Ayrıca

Yezidi Kürtleri için özel yayını var. [Dinlemek için tıklayın](http://www.int.armradio.am/ez/live.php?d=1110 "Yezidi Kürtçesi Radyo")

## [Avustural'ya Kürtlerinin Sesi Radyosu](http://www.2000fm.com/index.php?option=com_content&view=article&id=89&Itemid=202 "Denge Kurden Avusturalyaye")

Kulağa yabancı gelebilir. Evet, Avusturalya Kürlerinin radyosu.

## Diğer Radyolar

Bunun dışında tüm Kürtçe yayınlarına [şu siteden](http://www.medyayakurdi.com/) ulaşabilirsiniz.
