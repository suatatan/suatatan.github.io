---
categories:
- bilgisayar
- genel
date: 2012-02-14
layout: post
tags:
- turkish
- longread
- opinion
- technology
title: Any-Do ile yapılacaklar listesini daha keyifli hale getirin.
---

[![](/images/a3dfe-phone-logo.png)](https://suatatan.wordpress.com/wp-content/uploads/2012/02/a3dfe-phone-logo.png)

Android markette “yapılacaklar listesi” ya da “to-do list” işini icra eden onlarca program var. Hemen hemen hepsini denemiş biri olarak hepsinde aşağıdaki klasik mantık yanlışlarını gördüm:

Neticede Android telefon kullanan birinin günlük hayatta yapılacak listesi için talep edeceği şey bellidir; En hızlı şekilde yapılacak şeyi not almak, aldığı notu tek seferde yapıldı olarak işaretlemek  Bazı Android uygulamaları bu işi o kadar uzatmış ki, yapılacak işin notunu almak, yapılacak şeyden daha zor hale gelmiş. Geçenlerde editör tavsiyesi ile tanıştığım [Any-Do](http://www.any.do/) adlı uygulama'da “bilgece basitliği” keşfettim. Büyük bir keyifle de kullanmaktayım. Bu program sizi uzaya göndermiyor. Beylik bir ajanda zorluğu da yok. Yapmak istediğiniz şeyi not alıyor, işiniz bitince parmağınızla normal kalemle bir cümlenin üzerini çizer gibi çiziyor ve o görevi yapıldı olarak işaretliyorsunuz. Bunun dışında meraklısına başka özellikler de eklenmiş.  
  

[![](/images/i0iSAzDbDivKBy9OE5Z0dMLuTUNB5XGnjXhC196oBy7_LkZaSMkFMzRLL3hXO3oXI8x0=w705)](http://1.bp.blogspot.com/i0iSAzDbDivKBy9OE5Z0dMLuTUNB5XGnjXhC196oBy7_LkZaSMkFMzRLL3hXO3oXI8x0=w705)

1. Telefon defterinizdeki bir kişiyi sonra arayacaksınız veya görüşeceksiniz diye not almak istediniz. Bu kişinin adının ilk bir kaç harfini yazınca Any-Do onu otomatikman rehberden alıp Call (ara), Meet (görüş) diye listeye ekleyebiliyorsunuz. Listeye ekledikten sonra yanda çıkan arama işaretine bastığınız anda ilgili kişiyi arıyor. Yani arama görevlerini çok basit hale getirmiş. 
2. Aynı şekilde telefon rehberinizdeki kişilere email gönderme görevi de böyle otomatik.
3. Görevlerinizi zamansal veya istediğiniz başka kategorik sınıflandırmalara da tabi tutabiliyorsunuz. Bunun için ise görevi sürükleyip alt başlığa atmak yeterli.
4. Program ‘sync’ menüsü ile eğer kullanıyorsanız Gmail Task'larınızla senkronize oluyor. Böylece bilgisayar başında gmailinizin görevler menüsünde eklediğiniz görevler de bu programla eşitleniyor. Aynı şekilde bu programa eklediğiniz görevler de gmail task'da görüntülüleniyor.
5. Siyah arkaplan ve beyaz arkaplan seçenekleri var. Çok basit ve çekici bir arayüz var.

Programın Android marketteki adresi:  
[https://market.android.com/details?id=com.anydo&feature=search\_result](https://market.android.com/details?id=com.anydo&feature=search_result)
