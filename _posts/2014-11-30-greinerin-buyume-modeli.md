---
categories:
- genel
date: 2014-11-30
layout: post
tags:
- english
- isletme
- longread
- technology
- yonetim
title: Greiner'in Büyüme Modeli
---

![](/images/tumblr_inline_nfui33sPcs1r4exmc.jpg)

Grenier(1972) ‘in küçük bir girişimin nasıl büyüdüğüne ilişkin modeli aşağıdaki gibi ifade edilebilir. Modeli hep yaptığımız gibi **hikayeleştirdik**. Firma diğer yazılarımızdan tanıdığınız firma: Agah Gayrımekul A.Ş.

1. **Yaratıcılık Evresi**: Agah Bey tarafından kurulan firma ilk başta sektöre yaratıcı çözümler geliştirerek girmiştir. Ev arayanların ofise gelmesi yerine, yakın çevrede ise bulunduğu yerden alındığı sistem tutmuş işler büyümüştür. Bu evrede tüm sistem Agah Bey'e dayalıdır. Agah Gayrımenkul hızla büyümüş ve **liderlik krizi** baş göstermiştir, Agah Bey'e bağlı çalışan onlarca personelin işlerine Agah Bey yetişemez olmuş, ayrıca bir de hiç bilmediği finansal konularla cebelleşmeye başlamıştır. İkinci evre başlamaktadır.
2. **Yön Evresi**: Agah Bey'in kardeşi Aras Bey profesyonel yönetim gerekliliğine ihtiyaç duyulduğuna inanmakta, firmanın emektar elemanlarından Gurgin Bey'in MBA yapmış ve başka bir firmada CFO olan oğlunu getirip firmada yönetici yapmıştır.Artık _bütçeleme_, _planlama_ ve strateji işleri genç yönetici Farız Bey tarafından yapılmaktadır.Farız Bey gözü kara bir yönetici olarak mesul olduğu birimde kredi politikası diye bir şey tuturmuş bir çok eski müşterinin kalbini kırmıştır. Firma içinde firma gibi bir birim oluşmuştur. Bu soruna da **otonomi** krizi denilmektedir.
3. **Delegasyon evresi:** Agah Bey durumu fark etmiş ve daha güçlü bir hiyerarşik yapı kurmuştur, otomatik pilota bağlamak yerine kritik kararların kendisinden geçmesini sağlamıştır. Ayrıca Farız Bey ile kendi arasına daha halden anlar Efrasiyab Bey'i koymuştur.
4. **Kordinasyon evresi:** Firmada Efrasiyab Bey gibi bir çok ara yönetici ve diğer alınan yöneticilerle, yüzlerce yeni şube arasında iletişim kurmak güçleşmiştir. Agah Bey iletişimi güçlendirecek önlemler almaya karar vermiştir. İletişim prosedürleri, formlar, kurallar belirlenmiştir. **Kırtasiyecilik krizi** başlamıştır.
5. **İş birliği evresi**: Kırtasiyecilik ve prosedürellik, işbirliğinden ziyade soğuk, iletişimsiz bir ortam yaratmıştır. Ancak Agah Bey, iş birliğini arttırmak için matrkis yapı gibi sistemleri kullanmaya karar vermiştir. Artık firma içsel olarak işbirliğine yönmelmiş, herkesin kendi havasından çalması yerine koroya dönüşmüştür. Her şey artık _tıkırında_dır. Ancak bu kez Agah Bey'in kafasında, sistem bu kadar oturmuşken ve millete fazla mesai bindirmeden nasıl daha fazla büyürüz sorusu yer etmektedir. İşte bu da **büyüme krizi** olarak adlandırılır.

Bu hiyae [Changing Minds](http://changingminds.org/disciplines/change_management/organization_design/greiner_model.htm) adlı sitede anlatılan modele uyarlanmıştır.
