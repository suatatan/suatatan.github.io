---
layout: post
title: "Papanın Mezarına Girmek"
date: 2006-11-01
categories: 
  - "gordugum-ruyalar"
  - "genel"
---

Rüya Tarihi: 29.Ekim.2006  
Görüldüğü Yer: İstanbul  
  
Bilmediğim bir memlekette mezarlıklar arasında dolaşıyodum.  
Her yeri tanıyordum ancak memleketin ne olduğu hafızamdakalmamıştı.  
Önümde giden kel bir adam cep telefonu ile konuşuyordu, ben de onun konuştuklarına kulak misafiri oldum.  
Papa IV. Henry'in mezarına gittiğini söyledi.(Tarihte böyle bir papa yok bunu araştırdım).  
Adam telefonu kapatıca ben de ona Papa'nın mezarı burada mı diye sordum.  
“Evet” dedi ve benimde onunla birlikte gelebileceğimi söyledi.  
Mezarın başına gittik, müthiş bir mermer işçişiği ile gotik olduğunu zannettiğim bir tarzda beyaz renkli bir mezardı.  
Adam mezarın ağzını kapak varmışçasına açtı ve beni çağırdı.Derin bir galeriye açılan kuyu gibiydi.  
Bir mezarın böyle olmasına çok şaşırdım.  
İçeri girdik.  
Büyük bir ofis vardı ancak daha çok karargaha benziyordu.  
Ofisin bir bölümünde hastaneleri andıran yataklar vardı. Birlikte gittiğim kel adam:  
“Büyük insanların yok edilmesi gerektiğinde adamları ölmüş gibi kamuoyuna sunup, sağlam olarak bu yere getiriyoruz.Ebediyyen bu mezar-ofisten çıkamıyorlar” dedi.  
Bunun amacının büyük adamlardan faydalanmak ve bir beyin takımı kurarak dünyayı yönetmek olduğunu bu işin de altında uluslarüstü gizli bir cemiyetin olduğunu düşünmüştüm rüyada.  
Daha sonra yatakların olduğu bölüme doğru yürürüdüm.  
Bazı normal suretli insanlarla beraber bedeni sağlam ancak kafatasının tamamı derisiz ancak gözleri yerinde insanlar gördüm. Bu heyula tiplerden biri gelerek konuşmaya başladı benimle. Dişleri çok dikkatimi çekmişti. Adam Papa 4. Henry olduğunu kamuoyunun onu ölü zannettiğini, bu mekandan sıkıldığını söyledi. O mezar-ofiste isteyenleri gönüllü olarak öldürdüklerini tüm taleplerine rağmen onu sağ bıraktıkları söyledi. Bozuk bir konuşma şekli vardı. Bunu da kafa derisi yüzülmüş olduğundan dudaklarının olmamasına, dolayısı ile kelimeleri düzgün telaffuz edememesine bağlıyordu.  
Bu yer altı ofis-mezarı büyük ve yekpare bir camekan ile çok güzel bir şehir manzarasına bakıyordu.
