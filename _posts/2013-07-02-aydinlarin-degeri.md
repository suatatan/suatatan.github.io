---
layout: post
title: "Aydınların değeri"
date: 2013-07-02
categories: 
  - "genel"
tags: 
  - "edebiyat"
---

[![](/images/582134_218573914910480_404151736_n.jpg)](https://fbcdn-sphotos-e-a.akamaihd.net/hphotos-ak-ash3/p480x480/582134_218573914910480_404151736_n.jpg)

Eğer toplumda «aydın» olmak gibi bir sıfat varsa birilerin karanlıkta ya da en azından alacakaranlıkta olması şarttır. Aydının doğruyu bilmekle mi doğruyu yapmakla mı aydın olacağı konusuna gelince; bu soruya verilecek cevap, kişinin aydından beklediği ile doğrudan ilişkili olması kaçınılmaz olacaktır. Aktivist bir aydın beklentiniz varsa aydını eylemci, doğru bildiğini icra eden «Edward Said» gibi düşünmeniz gerekir. (Edward Said Filistin'de Hristiyan olmasına rağmen İsrail askerlerine taş atmıştı). Ama daha kurmay rolde bir aydın düşünüyorsanız aydının doğruyu bilmesi kafi olacaktır. Tuhaf olan ise aydının bilmek veya icra etmek arasında olan bir doğru bilir kişi olması takıntısı değil mi? Hayır aydın da doğruyu bilmeyebilir. Epiktetos: «**Yanlış ile doğruyu ayıran aklın kendisi yanlış yola girerse ne olur?**» diye soruyor. Yine Hekimoğlu İsmail aklı cetvele benzetir. O eğriyse çizgisi de eğri olur der. Bir de biz soralım; Aydınların eğri olması mümkün müdür? Neden olmasın? Neticede aydınlar, halk adına düşünen ve düşünme farz-ı kifayesini icra ederek toplumu düşünmekten kurtaran zat-ı aliler değiller mi? Bu elistisyen rol onları da belirli bir iktidar gücüne vakıf kılmıyor mu?

Aktivist aydınımız yahut entelektütelimiz Edward Said aslında tanımı çoktan yapmış: «Entelektüel fildişi kuleler ile halkın safları arasında kalmak arasında tereddüte olan kişidir» 

  

Peki aydınlar saygıyı hak ederler mi? Pragmatik bir cevap vermek icap ederlerse; «aydınlattıkları ölçüde» diye cevap verebiliriz. Yanmayan gaz lambasını ancak nostaljik değeri için asarız duvarlarımıza. Aydınlar ise «yeni şeyler söylüyor» veya «kadim bilgelikleri hortlatıyor» ise saygıya layıktır. Aksi takdirde haris birer bilgi tüketicisi ya da vergisini ödemeyen doyumsuz zenginlerden hiç bir farkları kalmayacaktır.
