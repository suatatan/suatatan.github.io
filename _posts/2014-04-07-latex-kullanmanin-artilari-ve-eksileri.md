---
title: "Latex kullanmanın artıları ve eksileri"
date: 2014-04-07
categories: 
  - "bilgisayar"
  - "genel"
tags: 
  - "latex"
---

  

| [![](/images/425px-LaTeX_Output.svg.png)](http://upload.wikimedia.org/wikipedia/commons/thumb/1/17/LaTeX_Output.svg/425px-LaTeX_Output.svg.png) |
| --- |
| Örnek bir Latex çıktısı |

  
Bu yazı  Latex'in ne olduğu konusunda bir fikriniz olduğu var sayılarak yazıldı. Bu hususta fikriniz yoksa şuraları inceleyin:  [Kaynak 1](http://kisi.deu.edu.tr/umit.akinci/latexseminer.pdf), [Kaynak 2](http://tr.wikibooks.org/wiki/LaTeX/Giri%C5%9F)

  

Takriben bir yıldır aktif bir şekilde Latex kullanan biri olarak şu hususları söyleyebilirim:

  

### Latex kullanmanın avantajları:

  

Latex ile yazı yazarken Word'deki gibi stillerle zaman harcamaz yanlızca yazı yazarsınız. 

  

Latex'te alıntı yapmak çok kolaydır. Kaynakça ayrı bir dosyada düzenlenebilir.

  

Larexte formül yazmak açık ara Word'ten kolaydır. Direkt yazarsınız. Alt simge üst simge diye uğraşmazsınız. 

  

Latex'te metin organizasyonu daha kolaydır. Yazarken metin içine notlar alabilir, değişken tanımlayabilir, metni ayrı dosyalar şeklinde ( modüler) olarak dizayn edip tek sayfa olarak görebilirsiniz. 

  

Bir çok ‘iyi’ dergi Latex'i tercih eder.

  

Dizgisi mükemmeldir. Tek bakışta Word'ten daha profesyonel sonuç verir. 

  

Latex ile yazmak açık ara Word'den hızlıdır. Word gibi açılmasını beklediğiniz bir program yoktur. 

  

Latex ile yazarken resimler dosya içine gömülü değil entegtrdir. Dolayısıyla resim dosyalarını güncellemek isterseniz sinir bozucu şekilde Word'ü açmak gibi bir işiniz olmaz. 

  

Latex ile birlikte çalışan ilginç kütüphaneler ile profesyonel işler yapabilirsiniz. Sözgelimi Csv veya başla tür data dosyalarının grafiğini dinamik olarak latex içinden çizdirebilirsiniz. 

  

Latex bir zül değil artık profesyonel bir standart haline gelmektedir. 

  

### Latex kullanmanın dezavantajları:

  

İlk öğrendiğiniz dönemlerde pes etme ihtimaliniz oldukça yüksektir. Çünkü Word tembelleştirir. 

  

Türkçe ile uyumda bariz bir sorun yoksa da bazen ince işçilikte (metin içi resim boyutlandırma gibi ) sorun çıkabilir. (Bazılarına çözümler var: [burada](http://blog.suatatan.com/2014/02/turkce-yazmda-latex-kullanm-icin.html))

  

Programlamaya alışık değilseniz error ve warning listeleri sizi sıkabilir. 

  

Word gibi direkt olarak dosyaya dokunamaz kaynak kodlarla uğraşırsınız bu sizi strese sokabilir. 

  

Başlık, koyu punto, italik punto gibi görsel şeyler için de kod yazarsınız. Bu çok zor değilse de başta tuhaf gelebilir. 

  

Eğer dergi sizden Word isterse; -ki bu uçaksavar ile kuş avcılığı isteği ile eşdeğerdir- cinnet garantisi veriyoruz. 

  

### Özetle:

  

Eğer copy-paste ağırlıklı ve zora gelemeyen biri iseniz Latex size göre değildir. Bulaşmayın. 

  

Eğer bilim yapma işinde ciddi iseniz ve Word sınırlarınızı zorluyor ise ( tabii zaman sorunu da yoksa ) Latex kullanın.

  

Yok eğer bilim yapmak istiyor ama pratik olsun diyorsanız o zaman Word+[Mendeley](http://www.mendeley.com/) kullanın.
