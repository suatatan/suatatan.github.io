---
categories:
- genel
date: 2011-12-14
layout: post
tags:
- english
- quickread
- technology
title: Uçak firmalarından kazık yememe rehberi
---

1. Uçak firmaları sizin “Aaa anne bak 29.99 TL'ye Çemişgezek'e uçuyorum” heyecanınızı ticari anlamda kullanmak isterler. Bu yüzden reklamlarına bunu öyle bir yazarlar ki siz sanki abi “Çemişgezek'e bi bilet ver” diyip cebinizden 29.99 TL vereceğinizi zannedersiniz. Oysa size bi bir bileti 29.99 TL'ye vermek için meşhur kampanyalarında onlarca şart koyarlar. Şu tarihlerle şu tarihler arası, şu kadar zaman önce alınmak kaydı ile, iptalinde geri ödeme yapılmaksızın, X tipi biletlerde, bilmem hangi hava meydanından kalkışlarda diye uzar gider… Bir yere kesin olarak gideceğiniz tarih belli değilse kesinlikle bu promosyonlara **inanmayın!**
2. Uçak firmaları kredi kartı ile taksitlendirmeyi severler. Niye?, bir sonraki ay faturayı açınca moraliniz bozulmasın diye. Oysa uçuş gibi “dayanıksız mal” bile olmayan, “yerinde tüketim hizmeti” taksitlendirilerek ancak daha fazla zarar ettirir. Siz aslında “kazık” fiyatları yine ödersiniz. Ancak taksit narkozu ile faturanıza **giren** miktar acı vermez. O yüzden taksit yapmayın, acıyı duyun. Ona göre uçun
3. Uçak firmaları her dakika fiyat değiştirerek, ucuza bilet yakaladığını düşünen gariban vatandaşı o bileti almaya mecbur ederler. Sonra değişiklik veya iptal ettirmek zorunda kalırsınız çoğu kez… O zamanda “_dur bakalım hemşerim bu promosyon bilet, geriye zırnık vermeyiz_ (alan vergisi hariç)” diye sizi uçurmadan yok yere para alıp, eski otobüs firmaları gibi bir koltuğu kim bilir kaç kişiye satarlar. O yüzden **aceleci olmayın! İptal masrafınız ucuza bulduğunuzu zannettiğiniz fiyattan pahalı olabilir.**
4. Hadi boşver esnek bilet alayım da belki tarihi değişir diyip bu kez ucuz bileti pahalıya aldınız. Durun, o gün geldi, tarihi değiştirmek istediniz. Hooop! Bu kez de size telefonda cici cici, “…. bey, uçuş değişikliği talebinizi işliyorum, yeni tarihteki bilette oluşan fiyat farkını yansıtacağız, onaylıyormusunuz” diye, gariban düşmanı cümlelerle aslında şunu söylerler. _“Hacım kusura bakma, sen bu biletin tarihini değiştirdin emme biraz geç oldu gaaayri. Hele sen bizi bi gör…”_ **O yüzden şu esnek bilet olayına da inanmayın.** 
5. Bu öneriler paranız çoksa anlamsızdır. Ama kazık yemeyi sevmiyorsanız dikkate almanızda fayda vardır. **Peki ne yapmalı? Acele etmeyin, gideceğiniz tarih kesin belli olduğunda bakın internete, bileti alın! Merak etmeyin, bazen son gün bile ucuz bilet olabiliyor? Böylece ara sıra 20-30 TL pahalı bilet alırsınız, ancak tutup bazen 75-80 TL'yi bulan zararlardan, bilet fiyat farkı uygulamalarından, yok efendim uçuş cezalarından muaf olursunuz. Hatta imkan varsa uçağa binmeyin. Türkiye'nin doğusundaki bir çok kişi 26-30 saatlik otobüs yolculuğunu göze alabiliyor (uçak firmalarının dikkatine). 8-10 saatlik yolculuğu, ayağınız yerde, tuvaletleri geniş, ferah ferah otobüs veya trenle yapın eğer imkan varsa.**
