---
title: "HalkBank'ın Halk Düşmanı İnternet Bankacılığı Üzerine"
date: 2012-05-15
categories: 
  - "genel"
---

_HalkBankasının internet ve mobil bankacılık serüveni ile ilgili yaşayan bir yazı olarak bu yazıyla ilgili gelişmeleri tarih ile versiyonlayarak yazıyorum:_  
**(İlk versiyon: 15.04.2012)**  
**Başlık: Halkbank Mobil ve Halkbank Android neden yok?**  
Bildiğimiz kadarı ile mobil şubesi ve Android ya da Iphone uygulaması olmayan tek banka Halkbank. Günümüzde neredeyse küçük bakkallar dahi mobil internet uygulamaları yapmaktalar.  
Devlet bankası diye yapmıyor demeyin, Ziraat bankası da devletin ancak özel sektörden daha hızlı ayak uyduruyor teknokojiye.  
Mobil bankacılık çok mu önemli?  
Evet. Lazım olunca bu rahatlığa alışmış olan biz müşteriler, mobil bankacılığı olmadığı için Halk bank ile işimiz olunca illet oluyoruz.  
  
**Güncelleme (05.08.13)**  
Okurlarımızdan Müslüm Katrancı'nın yorumu üzerine; [Halkbank'ın Iphone uygulamasının](https://itunes.apple.com/tr/app/halkbank-mobil-bankac-l-k/id506296370?l=tr&mt=8) olduğunu öğrendik. Ancak uygulamanın Apple AppStore'da 5 üzerinden 2 yıldız alması uygulamanın genel kalite(siz)liğini göstermekte. Yine de günahını almayıp programı telefonuma indirdiğimde login olamadan hata verdiğini ve çoğu kullanıcının benzer hatalar aldığını öğrenmiş olduk.  
  
Uygulamanın bilinen 2. eksiği ise işlem kısıtı. Çok temel bankacılık hizmetleri sunuluyor şu ifade ile:  
  
“Müşteri numarası, parola ve şifre ile ulaşılan Mobil Şube’de bankacılık işlemlerinizi güvenli bir şekilde kolayca gerçekleştirebilirsiniz. Halkbank Mobil Şube ile dilediğiniz zamanda ve yerde; hesap hareketlerinizi takip edebilir, para transferi seçeneği ile EFT ve Havele işlemlerinizi gerçekleştirebilir, kredi kartı borcunuzu ve cep telefonu faturanızı ödeyebilirsiniz. ”  
  
Halkbank aradan geçen onca zamana rağmen herhangi bir şey yapmazken Ziraat Bankası yanılmıyorsam internet arayüzünde 3. değişikliği yaptı. Özellikle internet şubesinin son arayüzünde kullandığı Windows8 teması çok başarılı idi.  
  
Yeni bir gelişme olarak ise HalkBank Android uygulamasını yayınladı. Uygulamanın da aynı şekilde Google Play Skoru 2.2  
  
[Google Play'da Halk Bankasının Android](https://play.google.com/store/apps/details?id=halk.android&hl=tr) uygulaması için ilginç bir yorum var:  
  

> _“Halkbank bilgi-işlemde rakip banka casusu var Normal bir banka böyle bir dangalaklığı asla yapmaz… Bence Halkbank'ın rakiplerinden 5 kişi bu uygulamayı yapmış ve Halkbank genel müdürüne yutturmuşlar..”_

**Güncelleme (06.08.13)**  
Halkbank'ın internet şubesindeki ilginç bir durum da “kolay işlem” ve “son 10 işlem” başlığı altında aşağıdaki ekranda görebileceğiniz listede “kolay işlemin” zulme dönüşmesi olgusudur.  

[![](/images/8c38e-halkbank-zeki-internet-arayuzu.jpg)](https://suatatan.wordpress.com/wp-content/uploads/2012/05/8c38e-halkbank-zeki-internet-arayuzu.jpg)

  

  

Bakınız ne alıcıya ne göndericiye ait bilgiler tam okunamamakta bilgiler kısa kısa çıkıp bitmektedir. Aynı şekilde halkbankası internet şubesinde herhangi bir otomatik ödeme talimatını İPTAL MÜMKÜN DEĞİLDİR. Çünkü buton konmamıştır. 

  

Bazen bir bankanın internet şubesinin arayüzünü hazırlamak gibi bir işte bu kadar ACEMİLİK gösteren bir mantığın güvenlik algısınının daha kötü olabileceği aklıma geliyor.

  

İşin kötüsü neredeyse 3 yıldır bu saçmalık değişmiyor.

  

Durumu internet şubesinin “söz sizde” köşesinden bildirmeme rağmen pek tabii ki hiç bir dönüş  alamadım.
