---
categories:
- bilgisayar
- genel
date: 2012-02-11
layout: post
tags:
- english
- longread
- technology
title: Blogger mi Wordpress mi?
---

[![](/images/561db-blogger-to-wordpress-converter-hit-kaybetmedenpng.png)](https://suatatan.wordpress.com/wp-content/uploads/2012/02/561db-blogger-to-wordpress-converter-hit-kaybetmedenpng.png)

Malum olduğu üzere en büyük blog servisleri Wordpress ve Bloggerdir. Şimdi eski bir blogcu aynı zamanda programcı olarak bu servisler hakkındaki deneyimlerimi paylaşmak istiyorum. Bu tecrübeleri ciddi blog projeleri olan arkadaşlara özellikle tasvsiye ediyorum. Çünkü ileride çalıştıkları servisten memnun olmayıp ancak Google'de sıra düşmemek için mecburiyetten kullanmak zorunda kalabilirler. Bu iki servis aynı işi yapıyor gözükse de özünde bir çok farklı özellikler içermektedir. Herkesin talebi de farklı olduğuna göre, şu servis illa daha iyidir demek mümkün olmaz. 

  

**Wordpress:**

Uzun yıllar kullandığım Wordpress gerçekte gerek arayüzü ile gerekse kullanışlı temaları ile çok iyi. Ayrıca wordpress blogunuzu ister wordpress'in sunucularından yayınlayabilir ister açık kaynak kodlarını download ederek kendi kişisel sitenizden yayınlayabilirsiniz. Wordpress'in kendi sunucularından yayınlayacağınız blogunuzda ilk etapta ciddi bir sınırlama yoktur. Blog adresiniz ise: **blogadresiniz.wordpress.com** şeklinde olur. 

Kendi sunucularınızdan wordpress kullanmayı denemedim, tavsiye etmiyorum. Neticede programlama ve veritabanı ile siz ilgilenmek durumunda kalırsınız.

**Dezavantajları:** Wordpress'te wordpressin kendi sunucularındani blog kenarlarda kullanılan ‘gadget’ denilen ek özellikler pek zengin ve esnek değildir. Sözgelimi Google Analtyics kodunuzu veya özel bir Javascript'i yayınlamak problemlidir. Ayrıca en iğrenç sorun ise, wordpress'te Google Ad Sense benzeri bir reklam scriptini ekleyemeycek olmanızdır. Wordpress bir zamanlar kullanıcılarını reklam vermesini ya izin vermiyordu ya da reklam vermemeleri için her türlü çabayı harcıyordu. Şimdi ise Google'nin reklam kamanyası AdWord'sa karşı geliştirdiği WordAds ile kullanıcılarının reklam verebilebileceğini duyurdu. Ancak tabii ki kesenin ağzını açıp, 20 dolar civarında yıllık bir ücretle \*.wordpress.com değil kendi domainine geçenlere bu hakkı tanıyacağını bildirdi. Bu kötü bir durum. Daha reklamdan üç kuruş kazanmadan sizden para alınacak olması etik değil.

  

**Blogger**:

Blogger Google'nin bir servisi. Daha basit ve hızlı bir arayüz sunuyor. Blog kenarlarındaki gadget(ıvır zıvır) ekleme konusunda daha esnek. Temaların kişiselleştirilmesi çok daha güçlü ve basit. Reklam verme konusunda Wordpress'in saçmalıklarını içermiyor. Blogger'de ise wordpress gibi indirip kendi sunucularınızdan kullanabileceğiniz bir özel script yok. İlla blogger'i kullanacaksınız. Bu da problem değil. İlla kendi domainimi kullanacağım derseniz 10 dolar gibi yıllık cüzi bir miktarla domain alıp blogger sayfanıza yönlendirebiliyorsunuz.

  

**Blog taşıyacakların dikkatine:**

Bu iki servis arasında birine kızıp diğerine geçmeler çok olur. Geçiş işlemi hususu ayrı bir yazının konusudur ve blogu taşımak zor değildir. Her blog servisi, blog yazıları, yorumları ve sayfalarını export etmek için menüsünde araç sunar. Tüm bilgiler bir \*.xml dosyasında dışa aktarılıp indirilir. Bu dosyaları wordpress'ten blogger'a ya da blogger'den wordpress'e çevirmek için çeşitli araçlar mevcuttur. Çevrilmiş xml dosyası daha sonra yeni tercih edilen blog'a aktarılır. Buraya kadar problem yok. Ancak yanlızca metinler transfer olur, resimler eski blog'da kalır. Bu problemi aşmak için henüz bir çözüm bulamadım. Elbette blogunuzda fazla resim yoksa birer birer aktarabilirsiniz. Ancak çok sayıda resim varsa aktarım için daha profesyonel çözümler bulmak zorunda kalırsınız.

  

**Blog servisi seçimi bu kadar önemli mi?**

Daha yeni blog yazmaya başlayanlar için çok önemsiz görünür servis seçimi. Ancak blogunuz büyüyüp palazlandıkça, günlük olarak adamakıllı bir trafik almaya ve yorumlar armaya başlayınca, blogunuzun artık olgun hale geldiğini, ciddiyetle üzerine eğilmek gerektiğini daha önemlisi daha da ileri götürüp blog üzerinden ticari kazanç elde etmeyi düşünürsünüz. İşte tam bu noktada, başta yaptığınız isabetsiz seçim sizi blogu transfer etmekle uğraştırır. Bu da büyük bir sorun değildir özünde ancak gelin görün ki büyümüş bir blog transfer edildikten sonra aylarca trafik kaybına uğrar. Çünkü google'de halen eski blogunuza ait adresler çıkacaktır. Ayrıca yeni blog servisinizin arama motoru optimizasyonu pek de hayırlı gelmeyebilir. İşte bu nedenle doğru karar verip öyle blog yazmak gerekir.

  

**Blog yazma işini ciddiye alın:**

Bir zamanlar söyleyecek sözü yazacak metni olanlar, kalemi eline alıp uzun zamanlar boyunca bir şeyler yazar dı. Bu metinler ya kaybolur ya yanar ya da gerektiği kadar bilinmezdi. İyi bir kitapsa elle çoğaltılır, zor yayılırdı. Bugün ise yazdığınızı aynı anda okuyucularla buluşturabiliyor üstelik yorumlar alabiliyorsunuz. Bu ciddi bir durum. Modern zaman mütefekkirliği denebilir. Elbette gerçek blog yazarları için… Yoksa blogu sosyal medya mantığı içinde sırf paylaşım yapmak için kullanıyorsanız böyle olmayacaktır. Ancak blog'u bildiğini paylaşmak için kullananlar için bloglama ciddi bir iş olmalıdır. Desteklenmelidir.

  

Suat ATAN
