---
categories:
- genel
date: 2013-03-07
layout: post
tags:
- english
- isletme
- longread
- technology
title: Sermaye Maliyeti Nedir?
---

[![image](/images/9b2b7-5_graph.jpg)](https://suatatan.wordpress.com/wp-content/uploads/2013/03/9b2b7-5_graph.jpg)

Bir işletmeniz olduğunu düşünün işletmenizin pasifinde yani borçlarınız ve özkaynaklarınız var. Borçlarınız ise bir yıldan az (kısa vadeli yabancı kaynaklar) ve 1 yıldan çok borçlar (uzun vadeli yabancı kaynak) olabilir.

Borçlarınız için faiz, elinizdeki özkaynaklar (şirketin parası) için ise ortaklara kar payı ödersiniz.

Pasifinizde 100 TL var. 20’si borç  80’i özkaynak. Peki bu paranın maliyeti nedir? Yani bu paraya sahip olmak için ne ödemeniz gerekir:

Borçlarınıza %50 faiz ödediğiniz varsayalım, pasifinizdeki 20 TL için 10 TL ödemeniz gerekecek.

Özkaynaklarınıza ise %10 kar payı ödemeniz bekleniyor(uyanık ortaklar bunu bekliyor) 80 TL özkaynağınızın ise 8 TL’si buna gidecek.

Toplamda 18 TL’niz daha şimdiden sizin değildir. İşte bu sermaye maliyetidir. Oran olarak gösterilir. Bu işletme için %18’dir.

Acemi biri böyle bir işletme 100 TL kaynakla 15 TL kazandığında ‘kar ettik’ diye sevinirken, işi bilen biri sermaye maliyetini de düşünerek 15-18=3 TL zarar ettik der.  
  
(Teşekkürler Jamshid Karimov)

Sermaye maliyeti özünde özkaynak maliyeti ve borç maliyeti denen iki unsurdan müteşekkildir. Bu ikisinin de hesaba katılarak genel anlamda sermaye maliyeti hesaplamak istediğinizde Ağırlıklı ortalama sermaye maliyeti hesabı yapmanız gerekir. 

Onu da İncelemek  için [burayı tıklayın.](http://acikbellek.tumblr.com/post/101914173030/ag-rl-kl-ortalama-sermaye-maliyeti)
