---
categories:
- genel
date: 2014-11-06
layout: post
tags:
- english
- finans
- isletme
- longread
- technology
title: Sermaye yapısı nedir? Nelerden etkilenir, neleri etkiler?
---

Bir bilançoyu önünüze koyduğunuzda sol tarafta aktifler(varlıklar), sağ tarafta pasifleri (kaynaklar) göreceksiniz. Bunu zihninizde tam olarak canlandırmakta sorun yaşıyorsanız öncelikle şu [videoyu](http://www.investopedia.com/video/play/introduction-balance-sheet/) izleyin. Bilanço'nun sağında yer alan (video'da iki sütun, gerçek bir bilançoda tek sütun) kaynaklar, sol taraftaki varlıkların nasıl finanse edildiğini göstermektedir. Bilançonun sağ tarafındanki kaynaklar ise iki parçadan oluşur (Videoda Liabilities ve Equity diye gösterilmişti):

**KAYNAKLAR=**

- **Borçlar** (liabilities) denilirki kısa yani 1 yıldan az ve uzun vadeli yani 1 yıldan çok olabilir. Kısa olana Kısa vadeli yabancı kaynaklar denmekte, uzun olana ise uzun vadeli yabancı kaynaklar denilmektedir.
- **Özkaynaklar** Ortaklardan temin edilen veya halka açık bir şirkette ise hisse senedi sahiplerinden sağlanan kaynaklardır.

Şirketin borçları ile özkaynakları farklı miktarlarda olabilir. Örneğin:

- Suat A.Ş: 50 Borç, 50 Özkaynak
- Agah A.Ş: 10 Borç, 90 Özkaynak
- Aras A.Ş: 80 Borç, 20 Özkaynak

Bu 3 kaynak yapısı da toplamda 100 TL olmaktadır. İşte bu 100 TL'nin ne kadarının borç, ne kadarının özkaynaklardan müteşekkil olduğu **Sermaye Yapısı** ya da **Kaynak Bileşimi** olarak ifade edilir. **Borç/Özkaynak** oranı ise sermaye yapısını gösteren değerlerden biri olmaktadır. Yukarıdaki 3 örnek için B/Ö değerleri: %50,%10, %80 olacaktır.

Şimdi bunu anladık da, şirketin 100 TL'sinin ne kadarının borç ne kadarının özkaynak olduğunun ne önemi var? Yani sermaye yapısının ne önemi var.

#### Sermaye Yapısının önemi nedir?

Tahmin edileceği üzere 100 TL'sinin 80'ni borç olan 3. örneğimizin (Aras A.Ş.) daha riski bir durumda olacağını tahmin edebiliriz. Çünkü bu işletmenin borçlarının _zamanında_ geri ödeyememe riski vardır. Dolayısıyla sermaye yapısını bilmenin birici fayası: **Şirket riskini belirlemedir**. Riskli bir şirketin kaynak bulması ise doğal olarak daha pahalıya mal olacaktır.Bu sermaye maliyetinin artması demektir. Bu da şirketin değerini düşürmektedir. Sermaye yapısının bilmenin ikinci faydası da **şirketin değerini anlamaktır**. Sermaye yapısını etkileyen en temel faktörlerin borç ve özkaynak düzeyi olduğunu anladıktan sonra daha derinleşebilir. _Ancak bu iki faktör sermaye yapısını nasıl etkiler ya da etikemez mi?_ Burada ise sermaye yapısı üzerine kuramlar devreye girmektedir. Bunu ise bir sonraki yazımda açıklayacağım. (Suat ATAN)
