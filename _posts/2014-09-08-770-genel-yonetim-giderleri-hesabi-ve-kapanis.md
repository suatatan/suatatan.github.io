---
layout: post
title: "770 Genel Yönetim Giderleri Hesabı ve kapanış işlemleri"
date: 2014-09-08
categories: 
  - "genel"
tags: 
  - "muhasebe"
  - "isletme"
---

Muhasebede en kafa karıştırıcı kısımlardan biri dönem sonu işlemleridir. Dönem sonu işlemleri dönem içinde oluşan bazı hareketlerin, gelir tablosuna aktarılması ve kapatılması işlemlerini içerir. 770 Genel Yönetim Giderleri  hesabı da dönem sonunda gelir tablosuna aktarılarak kapatılan hesaplardan biridir. Şimdi adım adım  inceleyelim:

  

(Aşağıdaki basit süreci ezberlerseniz bir daha yapacağınız monografi çalışmasında kafanız karışmayacaktır).

  

**Misal:** 30 Aralık 2014 tarihinde kasa’dan 6400 TL Kira ödemesi yapılmıştır:

Bu işlem dönem içindedir, normal kaydımızı yaparız:

|   Madde No   |   AÇIKLAMA   |   BORÇ     |   ALACAK   |
| --- | --- | --- | --- |
|   1     |   …………..………………….30.12.2014………………………………..  770 GENEL YÖNETİM GİDERLERİ  100 KASA      Kira ödemesi   |       6.400          |             6.400   |

  

(Buradaki 770 Bilanço hesaplarındaki  Genel Yönetim Giderleri Hesabıdır. Gelir tablosu için de muadili vardır. Göreceğiz).

Dönem sonunda 3 ek işlem daha yapacağız: (Gelir tablosu hesapları mavi punto ile gösterilmiştir)

|   Madde No   |   AÇIKLAMA   |   BORÇ     |   ALACAK   |
| --- | --- | --- | --- |
|   2   |   …………..………………….31.12.2014………………………………..  **632 GENEL YÖNETİM GİDERLERİ**  771 GENEL YÖNETİM GİDERLERİ YANSITMA HESABI  Gelir tablosuna aktarım.   |       6.400         |                6.400   |

  

|   Madde No   |   AÇIKLAMA     |   BORÇ   |   ALACAK     |
| --- | --- | --- | --- |
|   3   |   …………..………………….31.12.2014………………………………..  771 GENEL YÖNETİM GİDERLERİ YANSITMA HESABI  770 GENEL YÖNETİM GİDERLERİ  Genel yönetim giderleri hs. kapatılması   |       6.400          |                6.400   |

  

(Kapatılan hesap 1. Madde nolu yevmiyede sarı ile işaretlenmiştir.)

|   Madde No   |   AÇIKLAMA     |   BORÇ   |   ALACAK     |
| --- | --- | --- | --- |
|   4   |   …………..………………….31.12.2014………………………………..  **690 DÖNEM NET KARI VEYA ZARARI HS.**  **632 GENEL YÖNETİM GİDERLERİ HS.**  Giderin kar/zarar hesabına aktarılması   |       6.400          |                6.400   |

  

                En çok kafa karıştıran kayıt son kayıttır. Genellikle genel yönetim giderlerinin gelir tablosunda kar veya zarar hesabına aktarılırken sanki artış yaratıyormuş hissi vermesidir. Oysa  son kayıtta dikkat edilirse **690 DÖNEM NET KARI VEYA ZARARI HS.** Hesabı  borçlanmaktadır. (Yani kar azalmaktadır, çünkü Genel Yönetim Gideri  bir giderdir.)

                Peki son 3 kayıt kayıt neden yapılıyor? 2 ve 4. Madde numaralı kayıtlar gelir tablosuna aktarım için iken 3 madde nolu kayıt gelir tablosuna kaydedilmiş olan 770 GENEL YÖNETİM GİDERLERİ  hesabının kapatılması içindir. Yine son kayıtta dönem kar veya zararına aktarılan **632 GENEL YÖNETİM GİDERLERİ HS.** gelir tablosu hesabı da kapatılmış olmaktadır.

Sonraki adım:

  

Daha sonra **690 DÖNEM NET KARI VEYA ZARARI HS.** Kapatılacak değer bilanço hesaplarından 590 nolu dönem net karı hesabına aktarılacaktır. Son işlemi daha sonra açıklayacağız.
