---
title: "Tez veya kitap yazarken dokümanlar ve yazdığınız metinleri nasıl organize etmelisiniz?"
date: 2015-04-09
categories: 
  - "genel"
tags: 
  - "akademik"
  - "yazilarim"
---

Bilgisayarınızta temiz bir çalışma ortamı oluşturmak sanıldığı kadar kolay değildir.

Sürekli olarak kullanacağınız **“dijital varlıklar”** (DV) önem sırasıyla:

- Yazmakta olduğunuz tez/kitap taslağı (W)
- Çıkaracağınız ara metinler (teze bağlı makale veya sunumlar) (P)
- Aldığınız notlar (N)
- Okuyacağınız ve okuduğunuz metinler(makale,kitap vs) (M)
- Zaman zaman biriktirip vazgeçtiğiniz materyaller-Ambar (V)

olarak özetlenebilir.

![image](/images/tumblr_inline_nmivdoCPxn1r4exmc_540.png)

Bu 4 varlıkla ilgili olarak aşağıdaki iki ortamda çalışmak mümkündür:

- Tek bilgisayarda çalışmak (SC)
- Birden fazla bilgisayarda çalışmak (Ev ve ofis bilgisayarında çalışmak) (MC)

_SC: Tek bilgisayarda çalışmak_ daha pratik ve huzurludur ancak bilgisayarınızın olası çökme/çalınma durumunda tüm varlıklarınızı kaybedersiniz. Bu nedenle yedekleme kritik bir süreçtir. **Yedeklemenin** aynı bilgisayarda(LC) değil aşağıdaki ortamlardan birinde yapılması gerekir.

- Harici hard diskler (ED)
- Cloud (Google Drive,Dropbox,Yandex Disk gibi) (CE)

Kendi kendine e-posta yollamak da bir metot ise de dağınık ve efektif olmayan bir yoldur. Bu durumda yedeklenen dosyalar **periyodik** olarak (söz gelimi her ayın son günü ya da daha sık) yedeklenmelidir. Bu genelde unutulur. Bunun için ise akıllı telefonunuzun takvimine **tekrar eden hatırlatma** kurmanızı öneriyorum. Çok pratiktir.

Yedeklemenin handikapı, sözgelimi her saat yedek alamayacağınıza göre ya da unutma ihtimallerinizi hesaba katarsak veri kaybı riskini sıfırlamıyor olmasıdır. Yani dün periyodik yedeğinizi alır buün 4 sayfa yazar yarın verilerinizi kayberderseniz son yazdığınız 4 sayfa yok olacaktır. Ayrıca harici hard disikinizi de bozlulma ve kaybolma riski her zaman vardır. Bunun için ise cloud kullanmak (yedekleme aracı olmanın ötesinde) daha iyi bir yol olarak gözükmektedir. Bunu ise ikinci ortamı, birden fazla bilgisyarda çalışmayı anlatırken daha fazla ifade edeceğiz.

_MC: Birden fazla bilgisayarda çalışmak_ ise bir çoğumuzun kabusudur. Makaleler bir bilgisayarda, notlar başka bilgisayardadır. Genellikle tam çalıştığınız sırada lazım olan makale diğer bilgisayarda unutulmutştur. Evet cloud bu durumda hayat kurtarır ancak cloud'a da kota sınırları vardır dahası senkronizasyon zaman almaktadır. Peki MC durumunda ne yapmak gerekir. Bunun için adına **Dengelenmiş Materyal Metodunu DMM** diyebileceğimiz metot önerilebilir.

## Dengelenmiş Materyal Metodu

**Tanım**: Bir veya birden fazla bilgisayarda, tüm **dijital varlıkların** (DV) önem sırasıyla;

- Düzenli,
- Her yerden erişilebilir
- Güvenli
- Sürdürülebilir
- Yalın

olmasını sağlamaya çalışan, varlıkların herhangi bir bilgisayar cloud arasında _dengede_ tutulduğu yöntemdir.

**Kurallar**:

Ortam Kuralları

- Tez/Kitap taslağı ya da emek verilerek yazılan her şey(kodlar,hesaplar vs) cloud'da saklanmalıdır. Bu yedek olarak değil GoogleDocs benzeri formatta direkt olarak cloud üzerinden editlenebilir halde olmalıdır. Sıfır veri kaybı için(teorik olarak sıfır olmasa da) bu şarrtır. (W-CE).  
    
- Ara metinler de aynı kurala tabidir (P-CE)
- Notlar da cloud üzerinde ve editlenebilir halde ve **tek dosya** içinde ardarda yazılmak sureiyle kaydedilmelidir.(N-CE)
- Okunan ve okunmakta olunan metinler cloud’da da tutulabilir ancak cloud’da tutulamıyorsa lokal bilgisayarda (M-LC) ve **tek klasör altında** olmalıdır. Ayda bir yedeklenmelidir. Materyallere her zaman erişim genellikle mümkündür. Kaybolsalar bile tekrar download edebilirsiniz bu nedenle cloud'da yer kaplamasına gerek yoktur. Ancak düzeninizin bozulmaması için ilgili klaösr ayda bir harici harddiske yedeklenemelidir.
- Ambar dosyaları lokal bilgisayarda saklanmalıdır.(V-CE)
- Sadece sıkça kullanılacak kitap ve makaleler cloud'da _kolay erişim amacıyla **yine** tek klasör_\* altında saklanabilir.
- Metin altını çizme ve kenara notun hiçbir değeri yoktur. Tüm notlar tek dosyaya yazılmalıdır.

**Tüm notlar tek dosyada** kuralı eski bir teamülden gelmektedir. Şu formatta tutulur:

Makale başlığı 1 -Yazar-Yıl

- Notlar……

Makale başlığı 2 -Yazar-Yıl

- Notlar…..

**Tek materyaller tek klasörde** kuralı ise pratik gibi gözükmese de dağılmışlık hissiden,mükerrer kayıtlardan kurtulmanın iyi bir yoludur. Ancak **isimlendirme kuralları** olmaksızın işe yaramaz. İsimlendirme kuralı, dokümanları _sıralı_ ve _taksonomik_ olarak kaydetmenin bir yoludur. Şöyle yapılır:

**001\. MakaleYılı-Başlıktan ilk max kelime-Yazar #Etiket Bilgisi.pdf**

gibi. Burada sıra numarası dosyaların sizin kaydettiğiniz sıra içinde ve düzenli gözükmesini sağlar. Başa sıfırları koymayı unutmayın nitekim windows için 0001 ile 1 farklı değerlerdir ve sıra bozulur. Tüm başlığı yazmaya gerek yoktur makale başlığından bir veya iki kelime ile hatırlatması yeterlidir. Yazar bilgisi akademik metinlerde atıflar ve hatırlamak için önemlidir. Etiket bilgisi ise basit bir taksonomi yapmak için gereklidir. Bunun için en başta şöyle bir _kategori listesi_ yapmış olabilirsiniz:

- A: Kendi bulduğum makaleler
- B: Danışmanımın önerdikleri
- C: Kritik makaleler
- D: Uygulamalı makaleler
- E: Okuduğum makaleler

Buna göre diyelim ki danışmanınızın önerdiği kritik bir makale #BC olarak, sizin bulduğunuz uygulamalı bir makale #AD olarak etiketlenir. # ifadesinden sonraki harfler alfabetik düzende gitmelidir. Bu neye yaracaktır? Kaydettiğiniz makalerin sayısı yüzlere ulaşınca hangisi neydi diye bulamayabilirsiniz bu durumda bulunduğunuz dizinde arama kutusuna sadece

System.FileName:“#BC”

yazdığınızda danışmanınızın önerdiği tüm makaleler listelenecektir. (Daha karmaşık arama operatörleri için şurayı [tıklayın](http://windows.microsoft.com/en-us/windows7/advanced-tips-for-searching-in-windows)) Ya da #A yazınca kendi bulduğunuz makaleler gelir. Dahası 29'a kadar değişik kategori kullanabilirsiniz gerektikçe ancak bence en fazla 7 kategori olmalıdır.(Bu arada W,P,N,M,V harfleri rezervdir sadece başta anlattığımız ana kategoriler içindir onları kullanmayın) Daha fazla kategori veya ayrıntı bilgi için **README** dosyası kullanmalısınız. Bu dosya ilgili materyaller klasörü altında not almak istediğiniz dosyalar için kısa bilgiler girebileceğiniz basit bir text dosyası olabilir.

![image](/images/tumblr_inline_nmive8xecg1r4exmc_540.png)

  

Bu kadar kurallı olmanın basit bir gerekçesi vardır. Materyal ve dokümanlarınıza siz hakim değilseniz sonuç alamazsınız. Dahası stresli ve huzursuz çalışırsınız. Bazı insanların bilgisayarları binlerce materyalin yer aldığı dipsiz bir kuyu gibidir. Fazla ve düzensiz materyal tutmak _bilgelik_ değil _koleksiyonculuk_ olur. 

![image](/images/tumblr_inline_nmivf7byHg1r4exmc_540.png)

Bu nedenle okumadığınız veya ilgisiz olduğunuz materyalleri ara sıra **temizleyin**. Eğer kıymıyorsanız yedekleyin ancak bilgisayarınızda tutmayın. Sırf bu iş için çöp kutusu yerine adına **AMBAR** dediğiniz bir klasör açabilirsiniz.
