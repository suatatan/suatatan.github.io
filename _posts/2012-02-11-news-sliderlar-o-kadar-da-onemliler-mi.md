---
categories:
- bilgisayar
- genel
date: 2012-02-11
layout: post
tags:
- turkish
- longread
- technology
title: News Sliderlar. O kadar da önemliler mi?
---

[![](/images/featured_news_slider_panel.jpg)](http://www.izmirtocbirsen.com/dosyalar/fusion7/featured_news_slider_panel.jpg)

  

Bugün, web sitesi yapan hemen herkesin ilk işi sayfanın bir köşesinde kimi zaman resim altında sayılar olan, kimi zaman resim yanında başlıklar olan, durmadan kayıp geçen haber akış animasyonları ile uğraşıyor. Ne kerametse, herkes sitesinde akıp duran resimlerin yanında kayan haberleri daha ‘keyifli’ buluyor. Eh web trendi, saygı duymak gerekiyor. Ancak NY Times gibi büyük bazı haber sitelerinde hiç bir animasyon olmadan bir gazete sayfası kadar yalın arayüzlerin de tercih edilebildiğini hatırlatmak gerek. Bu news slider işi biraz Türk işi… Bir programcı olarak, News Slider kullanmayı düşünenlere, [nasıl news slider yapılır](http://suatatan.blogspot.com/2011/09/basit-bir-jquery-news-slider-uygulamas.html) ile ilgili bir yazıdan sonra, daha önemli olan, news slider yaparken veya tercih ederken nelere dikkat edilir hususunda da bilgi vermek istiyorum.

  

**News Slider ya da Content Slider'in temel mantığı nedir?:**

News Slider ya da Content Slider, başlık, fotoğraf ve giriş yazısı gibi üç temel verinin bir anasayfa içinde daha etkileyici ve daha az yer kaplayacak şekilde, slayt şeklinde akmasını sağlamak için kullanılan tekniktir. İki yolla yapılır: 

1. Javascript veya Jquery,Mootools gibi Javascript kütüphaneleri, CSS ve HTML ile
2. Flash kullanarak

1.metot en çok kullanılan metot olup javascript'in veya css'nin olmadığı yerlerde dümdüz sıralanmış içerikler olarak görünür. Bu durum aynı şekilde arama motorlarında daha kolay erişim verir. Bu metotla hazırlanmış hazır sliderler internette mevcuttur. İyi bir javascript programcısı iseniz siz de elle hazırlayabilirsiniz. Temelde hepsi aynı işi yapsa da bu scriptler bazı ayrımlara tabidir. Bazı scriptler salt fotoğraftan fotoğrafa geçiş sağlarken, bazıları geçiş esnasında göz alıcı efektler içermektedir. Yine bazıları bir kaç satır kodla aktifleştirken bazıları epey  uğraştırmaktadır. Benim şahsi önerim, kurulumu en kolay, en az efektli ve en hızlı olan scripti tercih etmektir. Bunun için ise scripti indirdiğinizde demosuna bakmak ve script dosyasınınn toplam boyutuna bakmak iyi bir gözlem olacaktır. Bu scriptlerin bir diğer riski ise, farklı tarayıcılarda farklı davranışlar sergileyerek, siteyi berbat edebilme özellikleridir. Bu nedenle dikkatli olmak, her tarayıcı sürümünde test yapmak lazımdır. Daha da önemlisi news slider'a gerçekten ihtiyaç duyulup duyulmadığına karar vermektir. Sık güncellemeyen bir site için news slider anlamsızdır.

  

2\. Metot yani news slider için flash ile hazırlanmış çözümlerdir. Bunlar daha kararlıdır yani farklı tarayıcılarda farklı davranışlar göstermezler genellikle. Ancak flash'ın açılma süresi, flash player olmayan bilgisayarlarda gözükmemesi ve arama motorları erişimi hususunda her ne kadar ara çözümler bulunmuş olsa da sınıfta kalması sakınma sebebidir.

  

Unutmayın news slider kullanacağınız siteye girecek insanlar, her gün canlı ve güncel içerik görmek isteyeceklerdir. Her sitenin de haber sitesi gibi günlük güncellenmesi gerekmiyor elbette. Bu nedenle daha durağan siteler için başka göz alıcı imkanları değerlendirmek gerekir.
