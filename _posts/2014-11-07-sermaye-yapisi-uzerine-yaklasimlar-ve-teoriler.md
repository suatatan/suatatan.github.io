---
categories:
- genel
date: 2014-11-07
layout: post
tags:
- turkish
- finans
- isletme
- longread
- technology
title: Sermaye Yapısı Üzerine Yaklaşımlar ve Teoriler
---

Sermaye yapısını etkikeyen faktörlerin en önemlisinin borç ve özkaynak olduğunu [önceki yazımızda](http://acikbellek.tumblr.com/post/101927606340/sermaye-yap-s-nedir-nelerden-etkilenir-neleri) belirtmiştik. Sermaye yapısının işletme değerine etkileri nelerdir? Ya da gerçekten işletme değerini etkiler mi sorusunun cevabını bu konudaki **yaklaşımlar** vermektedir. Sermaye yapısının işletme değeri üzerine teoriler genel olarak **geleneksel** ve **modern** yaklaşımlar olarak ikiye ayrılmaktadır. Bu teoriler şunlardır:

- Geleneksel Yaklaşımlar
    - Net Gelir Yakşaşımı (aşağıda işlenmiştir)
    - [Net Faliyet Geliri Yaklaşımı](http://acikbellek.tumblr.com/post/102013378225/net-faliyet-geliri-yaklas-m-geleneksel)
    - [Geleneksel Yaklaşım](http://acikbellek.tumblr.com/post/102172363585/sermaye-yap-s-isletme-degeri-iliskisini-ac-klamada)
    - [Modigliani Miller Yaklaşımı](http://acikbellek.tumblr.com/post/102190465365/modigliani-miller-yaklasimi)
- Modern Teoriler
    - Ödünleşme Kuramı (Trade-off theory)
        - Bu teoriye göre borcun marjinal faydası, marjinal maliyetine eşit olana kadar borçlanma işletme değerini arttırır.
    - Bilgi Asimetrisi Kuramı (Information Asimetry Theory)
    - [Finansman Hiyerarşisi Kuramı](http://acikbellek.tumblr.com/post/102193037500/finansman-hiyerarsisi-kurami) (Pecking Order Theory)
    - [Piyasa Zamanlaması Kuramı](http://acikbellek.tumblr.com/post/102193267665/piyasa-zamanlamasi-kurami) (Market Timing Theory)

Şimdi geleneksel yaklaşımlardan başlayarak özetle bu teorilerin ne ifade ettiği üzerinde duralım.

Bu teorilerden söz ederken daha somut bir anlatım için [önceki yazımızda](http://acikbellek.tumblr.com/post/101927606340/sermaye-yap-s-nedir-nelerden-etkilenir-neleri) gösterdiğimiz örnek üzerinden gidelim.

**3 firmamız var ve sermaye yapıları aşağıdaki gibidir**

```
Firma     Borç     Özkaynak
Suat A.Ş: 50       50 
Agah A.Ş: 10       90 
Aras A.Ş: 80       20 

```

### Net Gelir Yaklaşımı (Geleneksel yaklaşımlardan)

Net Gelir yaklaşımı Durand tarafından ortaya konmuştur. Temel olarak şunu ifade etmektedir: işletmeye borç verenler sadece anapara ve faizlerini isterken, **ortaklar** _daha fazla risk aldıkları_ gerekçesiyle daha fazla beklentiye girmektedirler. Bu durum ise _ağırlıklı ortalama sermaye maliyetini (AOSM)_ arttırmaktadır. AOSM formülünü [şu yazımızdan](http://acikbellek.tumblr.com/post/101914173030/ag-rl-kl-ortalama-sermaye-maliyeti) hatırlarsanız, AOSM formülünde özsermaye maliyeti CAPM'e göre hesaplanıyordu ve CAPM'de ise beklenen değer ifadesi vardı. Dolayısıyla hisse senedinden beklenen değer artınca öz sermaye maliyeti de artar. Öz sermaye maliyeti arttığında ise AOSM artar. Peki AOSM artınca şirket değeri nasıl azalır?

AOSM arttığında firmanın yatırımları için kaynak bulması güçleşir.Aynı şekilde riski artar, bu durumda yatırımcılar ilgili şirketin hisse senetlerine daha az rağbet ederler bu durumda hisse senetlerinin piyasa değeri düşer dolayısıyla şirketin borsaya kayıtlı toplam hisseleri(market capitalization) düşmüş olur. Özetle, sermaye yapısı içinde borçlara göre özsermaye ağırlık kazandığında şirket değeri düşer. (Bu önerme doğrulamayı gerektirebilir). Yani bu teoriye göre Agah A.Ş. sermaye yapısı **özkaynak** ağırlıklı olduğundan(yani ortaklara dayandığından)  bu 3 şirket içinde **net gelir yaklaşımına göre en düşük değere sahip olan AgahA.Ş.** olacaktır)

Buna karşın yine bu teorimize göre _Net gelir yaklaşımının_ varsayımında ifade edildiği üzere **borç verenlerin** beklentileri ne olursa olsun değişmediği için (**teori burada yanılıyor,oysa borçlandıkça risk artar**) şirket borçlandıkça AOSM düşecektir.

Bu teoriye göre borçlandıkça AOSM düşmesini ise şöyle açıklayabiliriz. İşletme daha pahalı olan özsermaye ile yatırım yapmak yerine (yani ortaklarına yönelmek yerine), finansmanı ne kadar borç verirse versin beklentisi değişmeyen borçverenler vasıtasıyla yaptığında -yahut borçlandığında- tersini yapan bir firmaya göre daha değerli hale gelmektedir. 3 firma örneğimizde ise **Aras A.Ş. Net Gelir Yaklaşımına Göre** en değerli firma olacaktır.

#### Net gelir yaklaşımına yöneltilen eleştiriler

_Net gelir yaklaşımına_ yöneltilen en temel eleştiri borçverenlerin verdikleri borç ne kadar artarsa artsın faiz beklentilerinin sabit kalacağı varsayımıdır. Oysa ilave her birim fazla borçlanma riski arttıdığı için daha pahalı olacaktır. Dolayısıyla teorinin bu varsayımı piyasa koşullarında baştan imkansızdır.

_Net gelir yaklaşımında_ borçlanmanın doğuracağı likidite sorunu ihmal edilmektedir. Oysa firma borçverenlere vade tarihine kadar ödeme yapmak zorunda iken, ortaklara karşı böyle bir rijit mesuliyeti yoktur. Vade tarihinde borç edeme kudretine haiz olmayan firma her şeye rağmen borç ödediğinde likidite sorunu ile karşılaşacaktır.

Borçlanma işletmenin kredi derecesini düşürür. Nitekim daha riskli bir firma olarak borç verenler için daha az tercih edilir. _Net gelir yaklaşımı_ bu hususu da ihmal etmiştir.

**Özetle** Net gelir yaklaşımına göre: Eşit pasife sahip iki firmadan B/Ö'sü daha yüksek olan firma daha değerlidir
