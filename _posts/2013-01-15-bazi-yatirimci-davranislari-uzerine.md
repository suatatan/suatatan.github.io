---
layout: post
title: "Bazı yatırımcı davranışları üzerine"
date: 2013-01-15
categories: 
  - "genel"
tags: 
  - "ekonomi"
  - "okuma-notlari"
  - "isletme"
---

  

Çok da keyifli bulmadığım Copeland, Weston ve Shastri'nin “Finacial Theory and Corporate Policy” adlı eserinde, bu kadar teorik bir kitaptan beklenmeyen ‘esrarlı’ bir borsa formülü buldum;

Henüz denememekle birlikte ilginç geldi;

French (1980), S&P endeksini kullanarak, NTSE’deki 500 hisse senedi getirisinin 1953-1977 yılları arasını kapsayacak şekilde incelemiş ve pazartesi kapanış fiyatlarının cuma kapanış fiyatından daha düşük olduğunu ve pazartesi getirilerinin genellikle negatif olduğu sonucuna ulaşmıştır. Bunun nedeni, firmaların kötü haberleri vermek için genellikle cuma günü piyasa kapanışına kadar beklemeleridir. Ancak, hafta sonu etkisine bakıldığında, işlem maliyetleri karları eriteceğinden dolayı bunun bir alım-satım kuralına bağlanması mümkün görülmemektedir.

[![](/images/c84be-ekrangoruntusu.png)](https://suatatan.wordpress.com/wp-content/uploads/2013/01/c84be-ekrangoruntusu.png)

  

Yılsonu Etkisi

Bir diğer önemli şablon da yıl sonu etkisidir. Hisse senedi fiyatları her yıl aralık ayında (özellikle küçük firmalar ve yıl boyu düşüş göstermiş firmalar için) düşer ve ocak ayında artar.

Yapılan çalışmalarda, (Roll, 1983) Aralık ayının son günü ve ocak ayının ilk beş gününde işlem yapan yatırımcıların %3.45 getiri ile diğer aylarda oluşan getiriden daha fazla getiri elde ettikleri görülmüştür. Aralık ayında vergiden kaçmak amacıyla satış yapılması bu durumun önemli nedenlerinden biridir. Yatırımcılar, aralık sonunda alıp, ocak başında satarak bu normal-üstü getiri fırsatından yararlanabilirler.

Bu borsa için 'eşref saat’ teorileri çıkaran ekip eğer kendileri de zengin olmuşsa, teorileri değerlendirilebilir.

Kaynak: Financial Theory and Corporate Policy

Copeland, Weston, Shastri
