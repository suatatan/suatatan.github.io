---
date: 2024-12-26
layout: post
tags:
- english
- longread
- technology
title: Kaynağı sorgulayın!
---

![](/images/images)

Alacağı reçelin bile içinde katkı maddesi var mı diye satır satır okuyan bilmiş jeodezi mühendisi Dr. Ayşe hoca, Tanrı dahil her şeye eleştirel bakabilirken internette karşıladığı "bilgi benzeri" içeriği bir "story" den görünce "işittik ve iman ettik" der. Gördüğü şey onu etkilemiştir. Bir fotoğrafta yanyana wifi yayan bir modem ve yanında boyu küt kalmış çimlerin bulunduğu bir saksı yer almaktadır. Story'i paylaşan başka bir bilmiş "okumuş" usta bir haberci edasıyla tıklama tuzağı kurmuş pusuda beklemektedir. Başlık şudur: **Çimenlere bunu yapan wifi çocuğunuza ne yapmaz!** Yani fenomen arkadaş onbinlerce takipçsine demektedir ki: Wifi çocuğunuza zarar verir. Dr. Ayşe hoca henüz anne olmuştur ve ilk çocuk işte insan gözünden sakınır, eve gelir modemi söker. Evde bunu gören babası emekli müsteşar babası Tahir Bey durumu sorunca Dr. Ayşe durumu anlatır baba der çimenlere bunu yapan wifi bebeğime ne yapmaz. Tahir bey görmüş geçirmiş okumuş adam şöyle der: **Kızım** **çocuğunum çimen değil ki**!

Kızı babasının tavrını beğenmez interneti açar kendi de hoca olduğundan ötürü Google Akademik kullanmayı bilmektedir. İngilizce de bilir. Sayfın bilimsel dergilerde yapılan çalışmalarda Wifi ile ilgili çalışmalarda bunun insan sağlığına zarar verdiğine dair bir şey bulamaz. Ancak içi rahat etmemiştir, çünkü paylaşımı yapan _**coolbaba**_ adlı yüksek eğitimli bir babadır üstelik milyonlarca takipçisi vardır. Dr. Ayşe hoca bu fenomenin yüksek eğitimli olmakla birlikte mimar olduğunu ve alan dışıyla ilgisinin Amerika'daki başka fenomenleri taklit etmekten başka olmadığını anlamaz.

Diğer yandan **_coolbaba_** korku satmanın internette her zaman para kazandırdığını bilmektedir. Neticede paylaşımı bir bakıma masumdur nasılsa modemleri sökün dememiştir, modem firmalarına hakaret de etmemiştir.

**Coolbaba'dan** daha cool jamaspa adlı 400 takipçili mütevazi bir hesap durumu nazik bir dil ile üstelik wifinin zararlı olduğuna dair net bulgunun olmadığına dair bilimsel makaleye de atıf yaparak yorumlara yazmış coolbaba hesabı cool şekilde şöyle yazmıştır "**dikkatle okursanız ayrıntıyı açıklamalarda ve önceki paylaşımlarda bulabilirsiniz**". Pes doğrusu, yalan külliyen yalan, fenomenlerin egemen psikolojisi psy-ops tekniği, meali: " Kimsin ulan ben yazdım sen anlamadın".

**Jamaspa** hesabına coolbaba bile açık saldırmamışken altta kaygılı anne ve babalardan bir linçbaz gürüh ya o bilimsel makaleyi yazanlar satılmış wifi lobisinin adamları diye veryansın etmiş jandarma rolü ile.

Aklın, mantığın sağduyunun sesi yine kesilmiş.  Jamaspa kızıp daha çok yazdıkça coolbaba'nın etkileşimi artmış sosyal medyada, jamaspa ya kızanlar da eklenince hesap sadece o paylaşımda 2000 takipçi daha kazanmış.  Sonra coolbaba o paylaşımı silmiş ama takipçiler baki

Korkmaya meraklı instagram dışında tek satır okumayan eğitimli görünümlü ancak kara cahil bir kitle korkusuna korku katmış, fenomen reklam gelirlerini arttırmış,  evde torunlarına bakan emekli müsteşar İnternetsiz kalmış... onlar ermiş muradına biz varalım kerevetine.
