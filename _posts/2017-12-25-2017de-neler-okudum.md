---
date: 2017-12-25
layout: post
tags:
- english
- longread
- opinion
- technology
title: 2017'de neler okudum (24 kitap)
---

Her yıl okuduğum kitapları listelemek artık bir "yıl sonu işlemi" haline geldi. Bu sayede "ne okuyorsun" sorusunun cevabını arşivlemiş oluyorum. Yoksa zinhar narsist bir eğilimden mütevellit değildir bu yazı. Göz atmalık...

Daha eski yıllar: [2016](https://suatatan.wordpress.com/2017/01/05/2016da-okuduklarim/9/) , [2015,](https://suatatan.wordpress.com/2015/12/21/2015te-hangi-kitaplari-okudum/3/)

Bu yıl Kindle'ımın arıza yapması nedeniyle Türkçe ve matbu kitaplar ağırlıklı okumalar yaptım. Okumalarım ve kitaplara 1 (çok iyi) ila 5 arası verdiğim puanlar şöyle:

**Homo Deus (Puan:1)**

![2017-05-04 15_25_01-homo deus - Google'da Ara](/images/2017-05-04-15_25_01-homo-deus-googleda-ara.png)

İnsanlığın geleceğini geçmiş perspektifinden felsefi ve akıcı bir dille anlatıyor. Bolca yeni teknolojiye gönderme var. Dinsel ontoloji konusundaki yorumlar biraz 'zorlama'. Bu zorlama ile ilgili aldığım notlar şu [yazımda](https://suatatan.wordpress.com/2017/03/18/what-if-there-is-a-god/).

**Sosyal Ağ Analizine Giriş (Puan 1)**

![2017-05-04 15_27_34-sosyal ağ analizine giriş - Google'da Ara](/images/2017-05-04-15_27_34-sosyal-ac49f-analizine-giric59f-googleda-ara.png)

Network teorisi ile ilgili çok güzel bir kitap. Türkçe'de önemli bir boşluğu doldurmuş.

**Ağ Bilimi (Puan 2)**

![2017-05-04 15_36_16-ağ bilimi - Google'da Ara](/images/2017-05-04-15_36_16-ac49f-bilimi-googleda-ara.png)

Doktora tezinden kitaplaştırılmış özet bir eser. Teorik olarak içgörüler sağlıyor.

**Talk Like Ted (Puan 1)**

![2017-05-04 15_29_19-talk like ted - Google'da Ara](/images/2017-05-04-15_29_19-talk-like-ted-googleda-ara.png)

Ted Talks'taki gibi konuşmak istiyorsanız bu kitabı okuyun. Özet de yazdım. Şu [linkte](https://suatatan.wordpress.com/2017/03/03/ted-talkstaki-gibi-konusmak-ister-misiniz/)

Google Nasıl Yönetiliyor (Puan 1)

![kitap](/images/kitap.png)

Google'ın yönetim sırları. Özet de yazdım. [Şu linkte.](https://suatatan.wordpress.com/2017/03/27/google-nasil-yonetiliyor/)

Web Scraping with Python (Puan 1)

![2017-05-04 15_33_21-62-Ryan Mitchell-Web Scraping with Python_ Collecting Data from the Modern Web-O](/images/2017-05-04-15_33_21-62-ryan-mitchell-web-scraping-with-python_-collecting-data-from-the-modern-web-o.png)

Python ile web madenciliği hakkında bir kitap. Çoğu bilinen ancak kullanışlı olan metotların güzel bir derlemesi.

Dipnot: Verdiğim puanlar fazlasıyla özneldir. Kişisel keyif alma ile ilglili bir durumdur. Listedeki tüm kitaplar çok değerlidir ancak bazen en değerli eserleri okurken bile belki de içsel nedenlerden ötürü aynı tatmini elde etmeyiz.

**Müzekki-in Nüfus (Puan:3)**

![2017-05-04 15_44_45-müzekkin nüfus - Google'da Ara](/images/2017-05-04-15_44_45-mc3bczekkin-nc3bcfus-googleda-ara.png)

Neredeyse bin yıl önce yazılmış bir tasavvufi eser. Dili çok hafif. İçeriği akıcı. Menkıbeleri biraz 'tartışmalı'. Söylem ise etkileyici ve hatırda kalıcı.

**Türkiye ve Arap Baharı (Puan 1)**

![2017-05-06 17_43_57-türkiye ve arap baharı - Google'da Ara](/images/2017-05-06-17_43_57-tc3bcrkiye-ve-arap-baharc4b1-googleda-ara.png)

Kitap çok ilginç, analitik ve derin. Kitaptan kısa bir alıntı [şurada](https://suatatan.wordpress.com/2017/05/06/turkiye-ve-arap-bahari-bir-cia-istihbaratcisinin-gorusleri/).

![2017-06-13 17_16_31-Martin Eden _ D&amp;R - Kültür, Sanat ve Eğlence Dünyası](/images/2017-06-13-17_16_31-martin-eden-_-dr-kc3bcltc3bcr-sanat-ve-ec49flence-dc3bcnyasc4b1.png)

Normalde roman okumayı neredeyse unutmuş iken çok değerli bir dostumun doğum günümde hediye ettiği Martin Eden adlı kitap ile dünyaya geri döndüm. Kitap bir yazarın hikayesini pitoresk bir şekilde anlatıyor.  Ayrıca yazarının gerçek hayatından da bazı şeyler içeriyor.  Sonu pek iç açıcı bitmese de destansı bir kitap. Keyif verici.

![2017-06-13 17_24_07-18 Minutes_ Find Your Focus, Master Distraction, and Get the Right Things Done_](/images/2017-06-13-17_24_07-18-minutes_-find-your-focus-master-distraction-and-get-the-right-things-done_.png)

Kindle'ım 8 yıllık dolu dolu hayatından sonra bitkisel hayata girdi. Mecburen cep telefonumdan okuduğum bir kitap. Kitabın tamamını ayakta (özellikle de asansör veya servis beklerken) okudum. Oturarak okuduğumu hatırlamıyorum. Kitap yıllık hedeflerimizle her gün yaptığımız şeyler arasında ilişki olmasını uzaydan yeryüzünde herhangi bir noktaya inme konsepti ile anlattıktan sonra günün her saatine nasıl odaklanacağımızı anlatıyor. Kitap hakkında aldığım notlardan ayrı bir özet yazısı yazmayı düşünüyordum ancak bunu yapmaya vakit bulamadım. Bunun yerine Actionable Books adlı siteden özete göz [gezdirebilirsiniz](http://www.actionablebooks.com/en-ca/summaries/18-minutes/).

![2017-06-13 17_28_25-İslami Finans - Atila Yanpar - Kitap _ Babil](/images/2017-06-13-17_28_25-islami-finans-atila-yanpar-kitap-_-babil.png)

Değerli arkadaşım Atilla Yanpar'ın çok kıymetli kitabı. Kitabın hem İslam hukuku hem de Finansal anlamda derinliği tartışmasız. Kitap sadece İslami finans alanında değil, finans alanında da içgörü sağlayan bir yapıya sahip. Kitaptan en çok sevdiğim kısım ise yabancı bir esere yapılan atıf: "Kuranda bulunan 6000 küsur ayetin sadece 350'si hüküm içeriyor". Bu atfı özellikle Kuran'ı 'blueprint' ya da 'manuel' olarak algılayan 'kıta avrupası eğitim sistemi mağduru' olarak her bilginin veya hükmün açıkça yazılı olmasını bekleyen arkadaşlarım için kullanacağım önemli bir anekdot sunmuş oldu.

![2017-06-13 17_35_33-İhya'u Ulüm'id-Din (4 Kitap Takım) _ Kitap, Müzik, DVD, Çok Satan Kitaplar, İndi](/images/2017-06-13-17_35_33-ihyau-ulc3bcmid-din-4-kitap-takc4b1m-_-kitap-mc3bczik-dvd-c3a7ok-satan-kitaplar-indi.png)

İmam Gazali'ye ait bu kitabı aslında 4 yıldan beridir sindire sindire okuyordum. Bu yıl bitirmek kısmet oldu.  İslam dini ilgili net bir taksonomi ve ufuk açıcı bir diyalektik ile yazılmış neredeyse bin yıl önce yazılmış eser. Kitabın en önemli özelliği, günümüzün 'gürültüsünden' ari olması. Herhangi bir yere, gruba, ideolojiye bağlı olmayan özgür ve özgün bir eser. İmam Gazali'nin dilinin ve analitik zekasının gücünü ancak kitaba boğulunca anlıyorsunuz.

 

![ft.png](/images/ft.png)

Filozoflar hakkında epey magazinsel bilginin de yer aldığı bu kitapta yazar filozofların öğretilerini hayata dokunturtuyor.  Harika

 

![aves.png](/images/aves.png)

Bir çok romanda etnisitenin ele alınışı, algıların detaylı ve karşılaştırmalı analizi. Edebiyatın toplum zihnin(den/ni) nasıl etkile(n)diğine dair önemi iç görüler sağlıyor.

 

![2017-08-18 12_52_46-Antolojiya Çiroken Nubıhare Fiyatı - Taksit Seçenekleri.png](/images/2017-08-18-12_52_46-antolojiya-c3a7iroken-nubc4b1hare-fiyatc4b1-taksit-sec3a7enekleri.png)

Nubihar dergisinde yayınlanmış çağdaş öykülere dair bir antoloji. İyi derlenmiş bir çalışma.

![2017-08-18 12_54_14-5 elements of critical thinking - Google'da Ara.png](/images/2017-08-18-12_54_14-5-elements-of-critical-thinking-googleda-ara.png)

Princeton'dan iki hocanın daha efektif düşünme, fikir üretme, eleştirel bakış üzerine yazdıkları bir kitap. Özellikle düşünme egzersizleri harika.

![2017-08-18 12_56_20-mantık ntv - Google'da Ara.png](/images/2017-08-18-12_56_20-mantc4b1k-ntv-googleda-ara.png)

Mantık bilimini eğlenceli bir çizgi romana dönüştüren kitap. Anlatılan mantıksal ilke herkes tarafından bilinmeli. Nitekim bazen gerçekten 'saçmaladığımızı' bu kitap sayesinde anlıyoruz.

![2017-08-18 12_58_14-Zen ve Tasavvuf Işığında Kendini Bilmenin Yolu - Google'da Ara.png](/images/2017-08-18-12_58_14-zen-ve-tasavvuf-ic59fc4b1c49fc4b1nda-kendini-bilmenin-yolu-googleda-ara.png)

Spirtüel disilinler olarak Tasavvuf ve Zen üzerine keyifli bir okuma. Bodiharma, Krishnamurti, Buda ve İbn-i Arabi'nin bilgeliğinin kesiştiği yerler...

![2017-08-18 13_00_15-hazreti muhammed kitap - Google'da Ara.png](/images/2017-08-18-13_00_15-hazreti-muhammed-kitap-googleda-ara.png)

Okuduktan sonra Hz. Muhammed'i aslında tanımadığımızı sadece tanıdığımızı 'zannettiğimizi' öğrendim.  Oxford'lu bir tarihçinin kaleminden, duru, net ve peygamberin tüm yaşamı hakkında önemli ve etkileyici unsurlar barındıran kitabı öneriyorum.

![2017-08-18 13_03_27-professional aspmvc design patterns - Google'da Ara.png](/images/2017-08-18-13_03_27-professional-aspmvc-design-patterns-googleda-ara.png)

GoF (Gang of Fours) tasarım desenleri, S.O.L.I.D, n-tier ve bir çok yazılım mimarisi hakkında okuduğum en duru kitap.

![ga](/images/ga.png)

Google App Engine Python'daki ileri düzey özellikler için harika bir kitap.

![dw.png](/images/dw.png)

Bilim adamları, ustalar, bilgeler, yazarlar, başarılı girişimciler nasıl çalışıyor? Çalışma kavramını ritüele dönüştüren kitap.![hooked.png](/images/hooked.png)

Mobil yazılım geliştiricilerin beyinlerimizi ele geçirmek için kullandıkları davranışsal teknikler. Bu kitabı okuduktan sonra telefonunuzdan tiksineceksiniz. Kitap normalde yazılım tasarlayan kişilere yönelik ancak tüketicisi olarak da okuyabilirsiniz.

 

React benzeri bir frontend framework'u olan Vue için mükemmel bir başlangıç kitabı.  Vue öğrendikten sonra Jquery'e dönmek istemeyebilirsiniz.

![alg.png](/images/alg.png)

Bilgisayarlarda kullanılan zeki algoritmarı hayatımıza nasıl tatbik edebiliriz? Kitap epeyce teknik algoritmaları herkesin anlayabileceği dile indirgemekle kalmıyor aynı zamanda bu algoritmaları kullanarak daha kritik düşünme araçları sunuyor.

 

[Okuma notlarım neden var?](https://suatatan.wordpress.com/2013/05/31/suat-atanin-okuma-notlari-neden-var-neden/)
