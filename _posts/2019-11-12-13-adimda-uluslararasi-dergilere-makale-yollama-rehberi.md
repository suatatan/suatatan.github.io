---
layout: post
title: "13 Adımda Uluslararası Dergilere Makale Yollama Rehberi"
date: 2019-11-12
tags: 
  - "rehberler"
---

![academic journals ile ilgili görsel sonucu"](/images/images)

Uluslararası dergilere akademik çalışmanızı yollamak özen ve sabır isteyen bir iştir. Bu konuda akademik mentörlük sitesi olan [AuthorAID](https://www.authoraid.info/en/) üzerinden karşılaştığım ve faydalandığım kişi ve kaynaklar ve özellikle şu podcast ile daha önce farklı kaynaklardan derlediğim tecrübelere göre tüm değerli araştırmacılarımız için şöyle bir rehber hazırladım. Umarım faydalı olur:

1- Makale taslağını yaz, özeti hazırla

2- Makaleyi göndereceğin dergiyi seçmek için şu aracı kullanabilirsin. [https://mjl.clarivate.com/mjl-beta/home](https://mjl.clarivate.com/mjl-beta/home) Bu aracın özelliği, yazdığın taslak makalenin başlığı ve özetine göre en uygun dergiyi bulmaktır. Buna benzer iki araç daha var: Springer Journal Finder: [https://journalsuggester.springer.com/](https://journalsuggester.springer.com/) ve Edanz Journal Finder: [https://en-author-services.edanzgroup.com/journal-selector](https://en-author-services.edanzgroup.com/journal-selector)

3- Dergi aramayı bir de manuel olarak gerçekleştir, Google Scholar'da anatar terimini (örneğin: text mining) ara ve çıkan makalelerin dergilerini not et. Bu dergilerle bir önceki adımdaki dergileri mukayese et.

4- Göndereceğin dergiyi seç, ancak ret ihtimaline karşı "etki faktörü" (impact factor) daha düşük bir dergi de seç. Mümkünde 4 veya 5 ilgili dergi adlarını al.

5- İlgili dergi sitesine git ve bu dergide ilgilendiğin anahtar terimle ilgili tüm makaleleri listele: [örnek](https://www.sciencedirect.com/search/advanced?qs=%22text%20mining%22&pub=Expert%20Systems%20with%20Applications&cid=271506&years=2020%2C2019%2C2018&offset=0)

6- Bu listedeki makalelerden en güncel bir kaçını oku, mümkünse diğerlerine de göz at. Ayrıca çalışmanı göndermeden önce istersen bu makaleleri "export" fonksiyonu ile indir ve çalışmanı daha da zenginleştir.

![](/images/image.png)

7- Göndermeye karar verdiğin dergi Elsevier'de ise bu derginin değerlendirme ve yayınlama süreleri de vardır.

Bunun için "View More on Journal Insights" linkini tıkla.

8- Süre konusunda problemin varsa daha hızlı değerlendirme yapan dergilere bakabilirsin.

9- Son dergi listeni yap.

10- Göndereceğin ilk dergide "Guidelines for Authors" ya da benzeri bölümlerdeki materyalleri dikkatle oku, derginin yayın politikasını vs. kontrol et, şartları incele, özellikle ücret istenip istenmediğine bak.

11-Makaleni gönderime hazırla

12- 5. adımdaki dergi sitesinde bulduğun makaleri de dikkate alarak, editöre özenle hazırlanmış bir "cover letter" hazırla, çalışmanın neden o dergide yayınlanması konusunda argümanlarını ortaya koy. O dergide alanındaki eski makalelerden de bahset.

13- Makaleni yükle ve cover letter'ini de ekle veya editöre epostala.  

Bu kılavuz dışında şunlarada da bakabilirsiniz.

- Erciyes Üniversitesinde bir çalıştay sunumu
- Emerald Insihts Türkiye sunumu

Sizin de tecrübeleriniz varsa, paylaşmanızdan ötürü minnetdar olurum.
