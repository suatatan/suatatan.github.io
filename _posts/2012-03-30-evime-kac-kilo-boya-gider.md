---
categories:
- genel
date: 2012-03-30
layout: post
tags:
- english
- longread
- opinion
- technology
title: Evime kaç kilo boya gider?
---

**Boya Badana fiyatı nasıl hesaplanır?**  

> Öncelikle bir boyanın ne kadar gideceğini, ardından işçilik maliyetini, sarf malzemesi gideri, işletme payı gibi giderleri düşünerek bir hesap nasıl yapılır kabaca ve yaklaşık olarak inceleyelim.
> 
>   
> 
> Piyasada birçok marka var. Dolayısıyla her markanın bir kilogram boya ile boyayacağı boya kimyasal yapısına bağlı olarak değişmektedir.Bunu çok kabaca 1 kg ile 8 m2 olarak kabul edelim. teorik olarak bu alan 10 m2 ‘ye kadar çıkmakla birlikte, gerçekte bu rakamlara ulaşmak zordur.
> 
> O halde artık birim sarfiyatı bildiğimize göre toplam sarfiyatı çıkarabiliriz. Bunun için toplam boyanacak alan ne kadar? Elbette elinize bir metre alıp bunu bütün hassasiyetiyle ölçebilirsiniz ancak gerçekte inşaat sektöründe çoğu zaman işler bu kadar hassas yapılmaz. Bunu yaklaşık olarak oturum alanının 3 katı olarak düşünebilirsiniz. Mesela 50 m2 lik bir ev için 150 m2 iç cephe duvar alanı gibi. Elbette bu çok amprik ve bilimsel olmayan ancak piyasada sıkça kullanılan bir yaklaşık hesap yöntemidir. Eğer bunu yapmak istemezseniz, tek tek duvarların enini ve boyunu ölçmeniz ve en x boy çarpımından her bir duvar alanını hesaplayıp, pencere ve kapı boşluklarını düşmeniz gerekir.
> 
> Biz amprik yöntemle devam edelim ve 50 m2 ev için 150 m2 yüzey alanı hesaplamıştık. Bu da alanı birim sarfiyata bölerek, ihtiyaç olan boya miktarını verecektir. yani örneğimizde 150 / 8 = yaklaşık 19 kg. Yani bir kova veya piyasa tabiriyle teneke boya işinizi görecektir.
> 
> Bu tabii ki, tek kat boya içindir. ikinci kat için bunu ikiyle çarpabilirsiniz. Yada astar veya tavan boyası hesabını detaya inmek isterseniz yukarıdaki gibi kendisine ait birim sarfiyatla aynı yöntemi izleyerek hesaplarsınız.
> 
> Şimdi geldik, tamirat macun, file gibi ezikleri, kırıkları, çatlakları kapattığımız malzemelere. Elbette büyük olanlar için bir miktar alçıya ihtiyacınız olacaktır. Alçının torbası çok ucuzdur. Bunu hesaba katmayın. Eviniz tamamen dökülmüş değilse, bu kısımda söylediklerim pek para tutmaz. Bunu toplam maliyete bir %5 lik sarf malzemesi ekleyip onun içinde düşüneceğiz. Fırça rulo gibi araçları da bu sarf malzemeleri içinde düşüneceğiz.
> 
> Geldik işçiliğe. Evinizi 3 günde boyayıp bitirdiklerini ve fazla detay iş olmadığını ve bu işte de 2 kişinin çalıştığını düşünelim. Yeni inşaatlarda aynı işçi aynı evi bu kadar sürede boyamaz. Daha kısa sürede boyar. Günde 2 daire boyayan işçiler, yerleşilmiş bir evde aynı daireyi 2-3 günde boyayabilirler. Bu yüzden bayındırlık adam-saat hesabında düşünülen boş daire kavramından yola çıkmayacağız. Çünkü mobilyalarınızın çekilmesi, taşınması, üstlerinin örtülmesi, etrafı kirletmemek için harcanan ekstra çaba ile düşen birim zamanda yapılan üretim nedeniyle, burdaki hesabımız şu şekilde olacak. her 50 m2'yi bir işçinin 1 günde boyadığını düşüneceğiz. bu da 150 m2 duvar alanlı bir dairede tavan boyası ile birlikte, 200 m2 lik yüzeyi, 4 yövmiye ile boyandığını düşüneceğiz.
> 
> Piyasada bu yazıyı yazdığım sıralarda boya işçiliği yövmiyesi kalitesine göre 50-120 TL arasında değişir. Yaklaşık olarak 70 alalım. 70 x 4 = 280 TL işçilik maliyetiniz var demektir. Boyayı da yaklaşık 200 TL 'ye aldığınızı varsayalım. Elbette markasına tipine şekline göre fiyatlar değişir ancak burda kaba bir hesap yapıyoruz. Toplamda boya+ işçilik maliyeti 480 TL tutar.%5 sarf gideri ile, yaklaşık ve yuvarlak olarak 500 diyelim.
> 
> Bu işçiliği doğrudan işçiye verirseniz size olacak maliyettir. Ancak bir dekorasyoncuya verirseniz, onun karı ve işletme giderleri olacaktır. Neden bir dekorasyoncuya değilde doğrudan bir ustaya vermeyesiniz? Elbette bunun çok açıklanabilir ve basit bir sebebi var. Dekorasyon işi yapanlar bu işi yılda 50 kere yaptırıyorsa siz 2 yılda veya yılda 1 yaptırıyorsunuz. Dolayısıyla, iyi işçilik nasıl olur, kusursuz iş nasıl çıkar? İyi usta kimdir? bilen elbette tecrübesinden dolayı dekorasyon işlerini yaptırandır.
> 
> Geçmişte yenmiş kazıkların bileşkesi ve teorik bilgi birikiminin pratik ile açığa çıktığı nokta olan tecrübe, çoğu zaman faydalanılması gereken bir unsudur. O halde, ucuza kaçıp evi berbat etme riskini almaktansa, Dekorasyon işlerine ömrünü vermiş bir insana bu işleri yaptırmak mantıklıdır. Doğal olarak tercih yine sizindir tabi.
> 
> O halde dekorasyon işlerindeki karlılık nedir? Bu sorunun cevabı %20'dir. Adamların elektrik faturası, kirası..vs de olduğuna göre. Bunu da %30 gibi düşünebilirsiniz. Dolayısıyla Yukarıdaki toplam rakama, %50 dekorasyoncu karı ekleyebilirsiniz. Bu da sonuç maliyeti 750 yapar. Bu tabi güncel olmayan fiyatlara göre yapılan bir hesaptır ve siz fiyatları güncelleyerek ve gününüze uyarlayarak o güne ait bir hesap yapabilirsiniz. Burda sadece piyasada bu işleri yapan arkadaşların hesap yöntemini anlattık.
> 
> Bu hesabın içinde alçı sıva yoktur. Alçı sıvayı da bütün bu toplamın evinizin o anki haline göre 2 veya 3 katı gibi düşünebilirsiniz. Alçı sıva işçiliği ağırdır. Duvarlarda duvar kağıdı varsa ve sökülmesi gerekiyorsa, bunun böyle bir hesabı olmaz. Onu görmek gerekir.Zaten bu hesapta aslını sorarsanız evi görmeden, evin durumunu incelemeden, bir keşif yapmadan geçersizdir. Sadece kabaca bir fikir vermesi ve piyasadaki boya badana işinde arkadaşların bazılarının nasıl çalıştığını görmeniz açısından bunu sizinle paylaşıyorum. İşte size piyadaki fiyatların büyük kısmını tutturmanızı sağlayabilecek basit bir yol. Malesef bazen yere göre bile hatta ile ve semte göre bile aynı işin fiyatı değişmektedir. Biz böyle çalışmıyoruz.

  

## _1Dekorasyon.com sitesinde boya hesabı ile ilgili çok güzel bir yazı. Bu yazı bana ait olmadığı için yazıyı aşağıda adresi verilen kendi sitesinden okuyabilirsiniz. Yazı bu blog'a çevresel paylaşım ve  kaybolma hallerinde erişim amaçlı alınmış olup, sahibi istediği takdirde kaldırılabilir. Böyle güzel bir yazı için kendilerine teşekkür ederiz._

## _Güncelleme:(16.04.2014)_

## _Bu yazının yayınlandığı 1dekorasyon.com'a artık erişilememektedir._

_Adresi:_

[http://www.1dekorasyon.com/boya-badana/172-boya-badana-fiyat-nasl-hesaplar.html](http://www.1dekorasyon.com/boya-badana/172-boya-badana-fiyat-nasl-hesaplar.html)
