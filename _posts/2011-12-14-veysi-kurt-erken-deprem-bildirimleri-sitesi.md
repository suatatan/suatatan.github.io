---
title: "Veysi Kurt, Erken Deprem Bildirimleri Sitesi Hakkında"
date: 2011-12-14
categories: 
  - "genel"
---

Türkiye'de bugün ne oluyor diye düşünmektense yarın ne olacak diye tahmin yürütmek hep daha çekici gelmiştir. Van depreminden sonra da yine deprem tahminleme konusunda internette **“kirli bilgiler”** havada uçuşuyor. Hemen topu deprem tahmincisi Veysi Kurt'a atmıyoruz elbette… Ondan evvel maalesef “bilim adamları” da şu kadar aya kadar kesin şöyle olur. Filanca fay kırılmadı, filanca zamana değin kesin kırılır gibi bilimsel?! yorumlar yaparak insanların kafasını karıştırdılar. Bugün bu deprem kahinleri yüz depremden birini bilseler, Türkiye ayağı kalkıyor. Oysa depremi önceden bilmeyi başarabilseniz dahi, her tahmininizin gerçek olacağına dair doğrulanmış bir metot yok. Van'da yaşayan biri olarak aşağıdaki deprem tahmin metnini (Veysi Kurt sitesinden) paylaşıyorum:

  

> 1)EGE DENİZİ DAHİL(İZMİR,ANTALYA VE KÜTAHYA ÜÇGENİNDE);“4.7” BÜYÜKLÜĞÜNDE DEPREM **OLMASSA**;“4.8”“ OLUR.
> 
> 2)BU DEPREMİN İKİNCİ KOORDİNATI;ANKARA,ÇORUM VE KAYSERİ ÜÇGENİDİR.
> 
> 3)YAKIN ÖRÜNTÜ DEPREMİ:DOĞU ANADOLU:ELAZIĞ ,VAN VE KAHRAMANMARAŞ ÜÇGENİNDE;"4.5” **OLMASSA** “5.5” OLUR.
> 
> 4)BU DEPREMİN DİĞER KOORDİNAT MESAFESİ:İYON DENİZİ,ADRİYATİK VE GİRİT ÜÇGENİDİR.
> 
> 5)BU DEPREMDE EN UZAK GÖLGE SİNYALİNİN KARŞILIĞI JAPONYA, İLE ENDONEZYA ARASI DİĞER KOORDİNATI: ORTA İLE GÜNEY AMERİKA ARASI : 6.7 **OLMASSA**  7.5 BÜYÜKLÜĞÜNDE DEPREM DEMEKTİR.EĞER BU DEPREM 7.5 BÜYÜKLÜĞÜNDE ÖNCE VE DEĞERİNDE **OLURSA** YAKINIMIZDAKİ DEPREMLER  "4.7" Yİ **GEÇMEZ**.
> 
> NOT:BU BİLDİRİMLER ELEKTRİK KESİLMEDEN ÖNCE 4.5 BELİRTİSİ ÇIKTI BU DEPREM: SÜRESİ 1 SAAT SONRA 20 SAAT İÇİNDEDİR.
> 
> 4.7 LİK DEPREM İN SÜRESİ 6 SAAT SONRA 30 SAAT İÇİNDİR.TABİKİ İLK 20 SAAT **ÖNEMLİDİR**.

E şimdi Allah aşkına buyrun. Ben ve bir çok Van'lı (en azından okurken sadece gözlerini dinleyen, heyecana kapılmayan) buradan birşey anlamıyoruz. Bu olmassa'lı olursa'lı yorumlar sizce ne kadar anlamlı? Ya da ne kadar işe yarar? Bu bilgiler her seferinde ilgili site sahibi tarafından Cumhurbaşkanlığından, Başbakanlığa kadar bir çok yere gönderiliyor.  Bakın bilgiler doğru da çıkabilir, sorun bu değil. Sorun her seferinde doğru çıkar mı? Ya da çoğunlukla, ya sıklıkla… Eh, yanlış bir saat bile günde iki kez doğruyu gösterir.

Ben kendi adıma, böyle bir veriyi rasyonel bulmuyorum. Elbette Veysi Kurt'un değil, meşhur bazı profesörlerimizin de. Onlar Veysi Kurt gibi dürüstçe yazmıyorlar o yüzden onlar daha fazla kızgınlığı hak ediyor

  

**Ne yapmalı?**

Türkiye'de kimse yarın hangi rüzgarlar olur diye tahmin yürütmüyor. Çünkü rüzgar ev yıkmıyor. Daha doğrusu rüzgarda yıkılmayacak kadar teknolojimiz var. Bazıları için ise deprem de yıkıcı değil. Bırakalım bu kehanetleri de, depremlerin hayatımızı alt üst etmesini engelleyecek çözümler üzerine çalışalım.

Kirli bilgilerle, on tane şart cümlesi ile oluşacak tahminlerle, ya da güya resmi proflardan her gün ayrı söylenen sözlerle ancak bugün Van'lının kafası karışır. Yarın da bir başkasının.
