---
categories:
- gordugum-ruyalar
date: 2006-10-30
layout: post
tags:
- turkish
- quickread
title: Mardin Deyrrüzzaferan Kilisesinde
---

Rüya Tarihi: 28.Ekim.2006  
Görüldüğü Yer: İstanbul  
  
Fotoğraflardan bakmak dışında hiç görmemiş olduğum Mardin Deyrüzzaferan Süryani Kilisesindeydim. Uzunca bir avlu görüyordum. Taşlar muntazaman dizilmiş ve kare şeklindeydi. Uzun zaman üzerinde gidip gelmekten iyice parlamış ve köşeleri yumuşamıştı bu zemin taşlarının. Her taşın üzerinde ayrı bir lisanla tek bir kelime yazıyordu.  
Bir kaç kere bu avluyu dikkatle baştan sona yürüdüm, taşları dikkatle inceledim.  
Uzunlamasına bir sıra taşların üzerinde Tanrının 99 isimi Arapça yazılı idi. Her birini dikkatle inceleye inceleye sona kadar gittim.  
En son isimden sonra alfabe yine değişiyor ve anlamadığım bir lisana geçiyordu.  
Bu sıra taşlar da bittikten sonra ayin yerinde papaz ve yüzlerini seçemediğim bazı insanlar ayin yapıyorlardı.  
Kalabalığın daha da ötesine bakınca bir el şeklinde kazılmış bir çukur gördüm. Sonra bu çukurun 2 tane olduğunu farkettim.  
Daha sonra papaz ile buluşuyorduk. Papazın mütevazı bir evi vardı.  
Papaz bir din adamından çok normal bir vatandaşa benziyordu.  
Aynı rüyada çok yüksek plak şeklinde taşların üzerine çıkıp pagan dinlerine ait semboller gördüm.
