---
title: "Türkiye'de faaliyet gösteren veri odaklı önemli sosyal girişimler"
date: 2021-11-11
categories: 
  - "acik-listeler"
---

Öğrendikçe unutmamak, hatırlamak ve paylaşmak için tanıştığım, etkileştiğim, keşfettiğim birbirinden değerli bu tür girişimleri burada listeleyceğim. Bazılarının kurucu, eş-kurucu veya üyeleri de burada.

# **[Graph Commons](https://graphcommons.com/)**: burak arıkan

Bilmeyeniniz yoktur, https://graphcommons.com/ ağ haritaları ile politik bağlantılarla, haberlerde okuyup unuttuğumuz bilgileri grafikler halinde gösteriyor. Sadece bunu yapmıyor, bu şekilde içerik oluşturmaya da imkan veriyor. Kurucusu: Burak Arıkan

![](/images/Burak-Arikan-7fb78e5915d4a6da4dd1231956c038966cf6e4c4da693e17a9d12bd8991fed3a.jpg)

Burak Arıkan

# [kadinhaklari.org](https://kadinhaklari.org/): handan uslu

Hukuki bilgi ve yönlendirmeleri sindirilebilir ve tüketilebilir halde yeniden tasarlayan, algoritmik sistemlerde proaktif olarak şiddet gören kadınlara ulaştıran hak temelli bilgilendirme projesidir. Bu proje ile şiddete uğrayan ve bazen uğradığının da farkında olmayan kadınların Google aramalarını inceleyerek raporlarmakta ve daha ileri yöntemler geliştirmektedir. Türkiye İnternet Gözlemevi projesidir.

<figure>

![Handan Uslu](/images/1622802258759)

<figcaption>

Handan Uslu

</figcaption>

</figure>

# Veri odaklı olmayan ancak verilerle çalışan girişimler

<figure>

![](/images/3436AE82-66F1-496C-B7C5-A447062970BA-768x1024.jpeg)

<figcaption>

Derin yoksulluk ağı görsellerinden biri

</figcaption>

</figure>

# [https://derinyoksullukagi.org/](https://derinyoksullukagi.org/)

Derin yoksulluğun sürdürülemez koşullarını görünür kılmak ve yoksulluğu bir insan hakları ihlali olarak tartışmak için çalışmalar yürütürken, acil durum müdahalesi olarak #EvdenDeğiştir modeli ile yoksulluk yaşayan kişilere temel ihtiyaç desteği sağlıyor. Bu sitede özellikle şu galeriye bakmanızı öneririm: [https://derinyoksullukagi.org/saha-fotograflari/](https://derinyoksullukagi.org/saha-fotograflari/)

# [https://mekandaadalet.org/](https://mekandaadalet.org/)

Mekanda Adalet Derneği, kentsel ve kırsal mekanda daha adil, ekolojik ve demokratik süreçlerin/pratiklerin geliştirilmesine dair disiplinlerötesi çalışmalar yapar. Yenilikçi, nitelikli ve kamusal bilgiyi üretir, biriktirir ve paylaşır.

Türkiye'deki yaşanabilir konut krizi ile ilgili çalışmaları olan bu derneğin yöneldiği konu kritik.

Sosyal Fayda için Veri Bilimi projesi kapsamında İstanbul için yapılan bir veri görselleştirme çalışması: [https://istanbuldayasamak.herokuapp.com/](https://istanbuldayasamak.herokuapp.com/)

# [Anadolu meralar](https://www.anadolumera.com/)[ı](https://www.anadolumera.com/): durukan dudu

Manifestosunda şöyle belirtiyor: "

**Onarıcıyız.** Toprak altı ve üstü canlılık ve bereketin güçlenmesi, doğal sistemlerin direncinin yükselmesi ve biyolojik çeşitliliğin artması için çalışıyoruz. **Sürdürülebilirliği yeterli görmüyoruz, onun da ötesine geçerek ekosistemleri onarıp iyileştirmemiz gerektiğini görüyoruz.**  Ekolojik, ekonomik ve toplumsal onarımı beraber ele alıyoruz.

  
İnsana **güveniyoruz**. İnsanın “doğası” gereği yıkıcı olduğunu kabul etmiyoruz. İnsanın yaptıklarını yapma yöntemlerinin en yıkıcı sonuçlara yol açabildiği gibi, doğru yönetim ve yöntemlerle onarımı da gerçekleştirebildiğini biliyoruz."
