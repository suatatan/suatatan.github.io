---
title: "Hofer Matrisi ile Strateji Analizi"
date: 2014-11-25
categories: 
  - "genel"
tags: 
  - "yonetim"
  - "isletme"
---

Hofer Matrisi, Hofer tarafından geliştirilen ve işletmelerin strateji seçiminde kullanabilecekleri bir **araçtır**. Hofer Matrisi 5x3=15 kareden oluşur.(dış tanımlayıcı kareler hariç) Dikey eksene bir ürünün **5 gelişme evresi**, yatay eksende ise **rekabet posizyonu** bulunmaktadır. Karelerin içerisinde daireler yer alır. Her bir daire bir **şirket** demektir. Bu şirketleri bir holding'e bağlı veya ayrı şirketler ya da _stratejik iş birimleri_ olarak ele alabilirsiniz. Her bir daire içinde eğer pay şeklinde dilim gösterilmiş ise bu, o şirketin pazar payı demektir. Aşağıda örnek bir Hofer Matrisi bulunuyor;

![](/images/tumblr_inline_nflepfY7Yr1r4exmc.gif)

Peki bu matris çizildiğinde ne oluyor? Elinizde güzel bir matristen daha fazlası elbette. Bu matris bu işletmelerin geleceğine karar verirken kullancağınız stratejileri seçmenize yardımcı oluyor. Örneğin; Agah A.Ş. adlı firma güçlü bir rekabetçiliğe ve makul bir pazar payına sahip ancak ürün yaşam evrelerinin başında. Bu yüzden bu firma desteklenmeli Aras A.Ş. adlı firma ise ürün yaşam evresinin sonunda ve zaten çok rekabetçi gücü de yok. Bu durumda bu firmanın artık durgunluk veya tasarruf stratejileri uygulamasının ve _hasat_ yapmasının zamanı gelmiştir.
