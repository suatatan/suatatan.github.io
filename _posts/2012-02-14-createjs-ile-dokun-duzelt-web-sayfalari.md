---
categories:
- genel
date: 2012-02-14
layout: post
tags:
- english
- longread
- technology
title: Create.js ile dokun-düzelt web sayfaları
---

[![](/images/create.png)](http://createjs.org/create.png)

Eskiden Macromedia Contributor (şimdi [Contribute](http://www.adobe.com/products/contribute.html) olmuş) isimli programla Dreamwever tabanlı geliştirilmiş bir web sayfasının editable olan tüm kısımlarını kullanıcının direkt sayfa üzerinden düzeltmek istediği kısma tıklayıp düzeltmesine olanak verecek şekilde hazırlayabiliyorduk. Böylece statik sayfaları düşük periyotlarla güncelleme külfetinden kurtulduğumuz gibi, müşteriye de sayfasına istediği gibi müdahele özgürlüğü sunuyorduk. Bir bakıma sayfasını  bir Word dosyasını düzeltir gibi düzeltiyordu. Elbette bu güzel özellikleri kullanabilmek için kesenin ağzını açıp Macromedia'ya (Bugün onu Adobe aldı) para ödemek gerekiyordu. 

Bir kaç gün önce, [CreateJS](http://createjs.org/) adlı bir Javascript Framework'una rastladım. Bu framework'un tanımından hemen Contribute benzeri bir şey olduğunu düşündüm. Çağrışım üzerine incelemeye koyuldum. Gerçekten de öyle çıktı. Bu framework ile statik olarak hazırladığınız web sayfaları sonradan müşteri tarafından editable olabiliyor.

İşinize yarayacağını umarım.
