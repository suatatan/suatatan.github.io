---
title: "Google App Engine ücretli mi?"
date: 2012-05-07
categories: 
  - "bilgisayar"
  - "genel"
tags: 
  - "google-app-engine"
  - "sorucevap"
---

**Soru:**  
Merhaba,  
  
Hocam [kitabınızı](http://www.idefix.com/kitap/google-app-engine-suat-atan/tanim.asp?sid=U8ZY2WW6L40VU9EM0U7H) internetten sipariş ettim, ama elime ulaşmasını bekleyemedim, gidip bir d&r bayisine yarım saatte kitabın %80 ini okudum, şimdi fikir sahibiyim ve engine'e girişmek için kitabı bekliyorum.  
  
Fakat şöyle bir sorum var, kitabın yazıldığı dönemde sanırım app engine ücretsizdi, şimdi ise ücretli. kullanıcı olarak size sorum, fiyat politikası ne kadar iyi? ekşisözlükte biraz yermişler yeni halini. biraz tereddütteyim desem yeridir.  
  
onun dışında geliştirme ortamı gerçekten hayran bıraktı. kesinlikte deneyeceğim.  
  
**Cevap:**  
  
Kitabın yazıldığı döndemde de şu anda da Google App Engine prensip olarak ücretsiz. Ücretli menüye istediğinizde geçiyorsunuz. Google App Engine fiyat politikası kanaatimce, klasik hosting hizmetinde periyodik olarak ödenen sabit ücret sisteminden daha hakkaniyetli. Server kaynaklarını harcadığınız kadar ödüyorsunuz.  
**  
Peki ücretli moda ne zaman geçiliyor?**  
  
Sitenizin özelliklerine kalmış. Kabaca tarif etmek gerekirse; aşırı bir ziyaretçi trafiği ile karşılaşmayan, aşırı veritabanı işlemi (ekleme,güncelleme,silme,listeleme) yapmayan, klasik bir site için ücretsiz mod fazlasıyla yeterli. Bir örnek vermek gerekirse kitapta da örneği verilen bazı siteler yanında mesela, Gürpınar Belediyesi ([http://www.van-gurpinar.bel.tr](http://www.van-gurpinar.bel.tr)) sitesi Google App Engine üzerinden çalışıyor. Ve iki yıldır ücretsiz olarak Google sunucularında barındırılıyor.  
  
Ancak hergün ciddi bir trafik alan bir site/servis kuracaksanız, ki bunun için her halükarda nereden olursa olsun, hosting için ciddi yatırım yapmak gerekecektir, aynı şekilde Google App Engine'de de ücretli moda geçersiniz. Aylık sabit ücret yok. Siz verebileceğiniz aylık veya günlük  bütçenizi sisteme giriyorsunuz, sistem tükettiği kadarını sizin bakiyenizden düşüyor. Kontör mantığı gibi. Bunun nasıl yapılacağı kitapta anlatılıyor.  
Şimdi, burada standart bir hosting firmasının aylık şu kadar fiyata şu kadar megabayt alan ve şu kadar bandwith şeklindeki planına göre, Google App Engine'nin bu sistemi karmaşık gelebilir. Çünkü Google App Engine ücretsiz sunduğu 500MB kota dışında, belirli adede kadar maili, belirli güce kadar CPU tüketimini ücretsiz sunup, bunun üzerindekini ücretli modda sunuyor. Bu anlamda her iki hosting çözümünün fiyat karşılaştırması zor olacaktır. Ancak Google App Engine'nin, Google sunucuları üzerinde, Google'nin altyapısı, gücü ve performansı ile sunulduğunu düşünürsek, her halde fiyat politikası konusunda daha az seçici oluruz. Neticede bilişim sektöründe yurtdışında yayılmaya başlayan, sektörde yer eden bir teknoloji…  
  
Saygılarımla…
