---
title: "Akademik Makale Okuma Kılavuzu"
date: 2013-09-08
categories: 
  - "genel"
tags: 
  - "akademik"
  - "yazilarim"
---

[](https://suatatan.wordpress.com/wp-content/uploads/2013/09/f0924-literatur-tarama-metodu.jpg) 

[![](/images/keshavian-form.PNG)](http://4.bp.blogspot.com/-7pjBDE5GkDg/UixLKIndIcI/AAAAAAAAJGI/SZffVbkGEgI/s1600/keshavian-form.PNG)

Akademik makaleler arasında kaybolma, gereğinden fazla zaman harcama, masa başında kalmaya bağlı sırt ağrıları, eksik anlatımlar, yetersiz referanslar… Akademik okumaya ciddi emek harcayanların özellikle ilk zamanlarda karşılaştığı klasik “yan etkilerdir”.

Bunlardan korunmak  için belki de gelmiş geçmiş en iyi kılavuzu Waterloo Üniversitesinden S. Keshav [“How to Read a Paper”](http://ccr.sigcomm.org/online/files/p83-keshavA.pdf) isimli eseri ile sunmuştur. Bu makalenin Sayın İsmail Arı tarafından yapılmış “[Bir makaleyi nasıl okumalı](http://ismailari.com/blog/bir-makaleyi-nasil-okumali/)” başlıklı  çevirisi bulunmaktadır. Bu makaleyi yeni duyduysanız öncelikle onu okumanızı öneririm. Kendisine çalışmasından ötürü müteşekkiriz.

Bu yaklaşıma “**Keshavian Okuma Yaklaşımı**” demek yerinde olacaktır. S.Keshav yaklaşımından elde ettiği faydayı şöyle açıklıyor:

> _“Bu yaklaşımı geçtiğimiz 22 yıl boyunca konferans bildirilerini okurken, değerlendirme yazısı yazarken, arkaplan araştırması yaparken ve tartışma öncesi makaleleri hızlıca değerlendirirken kullandım. Bu disiplinli yaklaşım beni öncelikli yapılan bir kuşbakışı ile detaylar içinde kaybolmaktan alıkoyuyor. Birtakım makaleleri ne kadar sürede okuyacağımı tahmin etmemi sağlıyor. Ek olarak, makaleyi ne kadar derinlemesine değerlendireceğimi ihtiyacıma ve mevcut zamanıma göre ayarlayabiliyorum.”_

  

Şahsen kendisi de bir makale olmak üzere Keshav'ın makalesini defalarca okudum. Ancak  zaman zaman unuttum, akademik okumalarda eski alışkanlıklarıma meylettiğim ve doğal olarak kaybolduğum zamanlar oldu.

Ancak sonunda, analitik olarak adım adım kendi yöntemini anlatan ancak benim zayıf hafızam yüzünden efektik sonuçlar vermeyen bu makaleyi “cheatsheet” formatına ya da daha naif olarak “blueprint” formatında hazırlamaya karar verdim. Bu kağıt aynı zamanda okuduğunuz makaleleri unutmamak adına tutacağınız özet formu olarak da kullanılabilir. 

Tabii “How to read a paper” makalesinde anılan 3 aşamalı yöntem okunmaya karar verilmiş bir makalenin nasıl okunması gerektiğini anlatıyor.  Hangi makalelerin okunacağına karar vermek için ise aynı makalenin "**Literatür taraması yapmak**“ başlığı güzel bir yöntem sunuyor. Bu yöntemi ise bu aşağıda elle hazırladığım illüstrasyonda bulabilirsiniz.

[![](/images/f0924-literatur-tarama-metodu.jpg)](https://suatatan.wordpress.com/wp-content/uploads/2013/09/f0924-literatur-tarama-metodu.jpg)

İlgili formu [buradan](https://docs.google.com/file/d/0B2QbjSFSlgaMYTlETnhPanlDZVE/edit?usp=sharing) indirebilirsiniz. Önerim formu bilgisayar üzerinden değil elle doldurmanız. Böylece makale okurken ekranlar arası gitmek yerine önünüzdeki forma not alırsınız.

İyi okumalar
