---
title: "Zayîna cara duyemîn a zimanê Kurdî"
date: 2011-10-12
categories: 
  - "genel"
tags: 
  - "kurdi"
---

# Wextekê nezîk, salên 90'a, tevahîya ’_zimanzanên Kurdînezan_’ ê **zanîngeh**ên rojavayê bi yêk deng, berê xwe da bûn **peytandin**a ev yêkê kû: “Kurdî ne ziman e”

  

**Mixabin**, em jî nucîwanên wan deman bûn. Hindî kû em wan teorîyên beredayê ji televîzyonan u ji pirtûkan -kû zû da ciyên xwe li pirtukxaneya me girti bu-, bibe kû bi bêqirarîya cîwanîyê xwe, hêdî hêdî li fikrên me de jî ’**gûman**’ hat holê.

  

**Raman**ê herî navdar ev bû: “Zimanê Kurdî bi rastî tûne ye. Bi wêkêxistina Farsî,Erebî,Turkî zimanekê berhev e”. Heya heya, hin ‘serwextan’ digotin; tê da Flehkî, Îngîlîzî û Rûsî jî heye. Ji ber kû, “kartol” bi rûsî “kartoffel” e, dilop bi Ingîlîzî “drop” e û “mij” jî bi **Flehkî** “mûş” e. Qed ji bîra min naçê, min ji bona yêke wûha 'serwext’ re got: Bawo, rast e ! Tê zimanê Kurdî, Çînî ji heye, ji ber kû, bi zimanê Çînî ji wexta ku yêke here ciyekê din, ji wê ra dibêjin: “çu” (rast e, him Kurdî him ji **Çînî** eynî ye)

  

Ango, baw û bapîrên me runiştîye kîloyekê Tirkî, qederê nîveka şuşeyekê Erebî, 500 gram jî Farsî têkil hev kirine pêjane û serê jî biçekê beharatên Flehkî reşandine, ev ji bûye Kurdî !

  

Ez nizanim gelo, hinga ji xeynî Kurdan, tû akademîsyena yê xwedîtirs tûne bû kû bibêje: “Bêaqîlno, li dinyayê numuneya têkilkirina zimanan tenê li Osmanîyan da ye. Wana ji Împaratorî û merkeze kulturên **navnetevî** bû. Zimanê Osmanî bi berhevbûna, Erebî, Tirkî û Farsî çê bûye. Bi gotina we Kurdî ji bi eynî te'rîf e. Be, çima Kurdî ne mîna zimanî Osmanîyan e”

  

 Hevşibîna Farsî û Kurdî.

  

Teorîyekê 'ecêb’ jî doz dikir kû; Kurdî zaravekê (dîyalekt) zimanê Farsî ye. Pirên xweyîyê ev dozê jî ne Kurdî dizanî bûn, ne jî Farsî. Mixabin, hin cîwanên me yên kû di zanîngehan de **wêje**ya Tirkî dixwendin, doza wan jî wûha bû. Çîye, çune li dersên xwe yên Farsî çend **wuşe**yên Farsî ku Kurdî dişibe, seh kirine, sibê teorîyêkê wûha hatiye aqilê wan.

  

Bi rastî demekê, min bi ev teorîyê gelek ecz bûm, û min biryarê destpêkirina fêrkirina Farsîyê da. Bi xebatên qederê imkanê xwe yên li ser Farsî, min dît kû bi gorî gramer û sentaks, çi hevşibîna Kurdî û Farsî tûne ye. Ez şaş mam kû zimê Farsîyê da wuşeyên Erebî qederê xwe pir zêdeye. Bo nimuneyê;

  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  

|     **Kurdî**      |     **Farsî**      |     **Erebî**      |     **Tirkî**      |
| --- | --- | --- | --- |
|     Nûha,nehe      |     Elan      |     El'an      |     Şimdi      |
|     Paşê      |     Be’d      |     Be’d      |     Sonra      |
|     Pêşî      |     Qebl      |     Qebl      |     Önce      |
|     Tevi      |     Ela Reğm Eyn Ki      |     Reğmen      |     Rağmen      |

  

  
  

  

Tabîî, meneya evê, ne eve kû “Farsî zimanekê têkîlyek û feqîr e”. Ev hal normal e, bi bandora Îslamîyetê **hevrayedana** Farsî û Erebî bûye.

  

Hevşibînekê biçuk ê wuşeyan navbera Kurdî û Farsî jî, ji pismamîya wan tê. Ji ber kû, Farsî û Kurdî ji “Gruba zimanên Indo-Awrupî” ye. Ne tenê Kurdî û Farsî, Ingîlîzî, Latînî,Rusî,Flehkî, Germenî, Katalanî, Romanî, Îtalyanî, Ispanyolkî, Macarî ji ji ev grub e. Gruba Tirkî, “Ural-Altay” e, û grûba Erebî ji “Zimanên Samî” ye.

  
  

## **Zayîna dûyemîn çava bû?**

  
  

Bi **rayedan**a “vebuna demokratîk” û **veguhestin**a **hevkêşe**ya polîtîk, berê zimanê kurdî jî ve bû. Herçend, tevahîya astengîyê ne rabûye jî lê dîsa serbestîya nivîsîn û weşanê ji bo Kurdî bu zayîna dûyemîn. Baverîya me ev e; bi qiyama xebatên kultûrî, dewlemendîya Kurdî derkeve holê.

  

  
  

  

**Ferhengoka ji bo xwendekarên nûzan ê Kurdî:**

  

Derfet e kû nava xwendewanan me yên nû Kurdî hûra dibe heye. Seba wan min hez kir kû ferhengoka biçuk ji tê li ev nîvîsarê bikim.

  
  
  
  
  
  
  
  
  

|     Zanîngeh: Ûnîversîte, Zanko      Mixabin: Meelesef      Gûman: Şûphe      Raman: Fikr, Melheze      Rayedan: Bandor lê kirin, tesîr kirin.      Veguhestin: Degîş bûn      Peytandin: Ispat kirin, Delîl anîn      |     Flehkî: Zimanê Filehan, Zimanê Ermenîyan      Çînî: Zimanê dewleta Çîn      Navnetevî: Înternasyonel, Beynelmilel      Wêje: Edebîyat      Wûje: Kelîme      Hevrayedan: Tesîrkirina hev. Du tîştê ku li hev te'sîr dikin      Hevkêşe: Dengeya terazîyê      |
| --- | --- |
