---
categories:
- bilgisayar
- genel
date: 2013-08-31
layout: post
tags:
- booklab
- english
- longread
- technology
title: Google Calendar (takvim) kullanımı
---

Konsantrasyon düşmanı olan teknolojiyi ehlileştirmeyi bilirseniz konsantrasyonunuza katkıda bulunabilir.

  

Kurşun kalemle tutulan düzenli bir ajandanın nostaljik tadını vermese de neredeyse tamamı ücretsiz olan verimlilik kategorisi altında tanımlanan web teknolojileri klasik bir ajandadan çok daha fazlasını sağlayabilir.

  

Aşağıdaki yazıda günlük yaşamda daha fazla organize olabilmenizi sağlayabilecek uygulamaları ve bunların klasik yöntemlere olan üstünlüğünü paylaşacağız:

  

Bu yazı dizisinin ilk durağı bu alandaki en başarılı uygulama sayılabilecek Google Calendar (Sitesine Gitmek için [burayı tıklayın](http://calendar.google.com/))

  

  

[![](/images/blogger-image--1876484916.jpg)](https://lh6.googleusercontent.com/-BcGgo51S2Y0/UiGvmmR6IbI/AAAAAAAAJD4/TDM28Em5ZXo/s640/blogger-image--1876484916.jpg)

  

  

**Google Calendar:**

  

Google Calendar çıkmadan önce gerek outlook gerek başka takvim programlarının vizyonsuzluğu yüzünden bir çok insan  takvim kullanma alışkanlığını daha alışamadın terk etti. Sebebi basiti; zaten ajandasına yazabileceği, bilgisayar çöktüğü zaman yerle bir olacak bir takvim uygulaması bir şey sunmamaktaydı. Ayrıca bu yazılımların bir çoğu ücretliyi de. Ya parasıyla yazılımı almanız ya da yazılımı illegal yöntemlerle kullanmanız gerekiyordu. Ayrıca takvim sadece size aitti.Teorik olarak bu takvimler de paylaşılabilse de pratikte kurumsal amaçlar dışında kullanılmamaktaydı.

Bu nedenlerle şimdiye kadar Google Calendar dışındaki sıkıcı takvimleri kullandıysanız yepyeni bir takvim deneyimi için hazır olan:

  

Google Calendarın en iyi özelliği online olarak çalışmasıdır. Herhangi bir program kurmak zorunda değilsiniz. Aynı şekilde ücretsizdir.  Kayıtlarınız siz onları silmedikçe hep var olur.  Takviminize akıllı telefonlardan, dünyadaki herhangi bir bilgisayardan girebilirsiniz. 

  

[![](/images/blogger-image--736975311.jpg)](https://lh6.googleusercontent.com/-sRQml-cx6gc/UiGvfiei92I/AAAAAAAAJDQ/5rswGoMSv2k/s640/blogger-image--736975311.jpg)

  

  

**SMS desteği:**

Google Calendar ile size tanımlı olan cep telefonuna hatırlatma mesajları kurabilirsiniz. Takviminize kaybedeceğiniz önemli bir randevunun saatinde size SMS ile hatırlatma ayarlayabilirsiniz. Bu hizmet ücretsizdir ve Türkiye'de de çalışmaktadır.

  

[![](/images/blogger-image-885611011.jpg)](https://lh6.googleusercontent.com/-hTqa--gj6f0/UiGvj9kp8VI/AAAAAAAAJDo/oJteQsUGij0/s640/blogger-image-885611011.jpg)

  

**Ortak etkinlikler:**

Örneğin doğum gününüzü planlıyorsunuz. Doğum gününüzü takviminize kaydettikten sonra arkadaşlarınızı da e-posta  adresleri ile davet edebilirsiniz. Arkadaşlarınız etkinliğe davetinizi kabul ettiğinde onlara da eğer kurduysanız hatırlatma SMSi gider. Aynı şekilde etkinlik onların da Google Takvimine otomatik olarak kaydedilir.

  

**Açık takvim desteği:**

Çok yoğun bir yöneticiyseniz çalışanlarınıza ne zaman müsait olduğunuzu ve ne zamana nereye gideceğinizi her seferinde bildirmek yerine ek açık bir takvim oluşturabilir bu takvimi paylaşabilirsiniz.  Siz takviminizde güncelleme yaptığınızda onlarda da güncel planlarınız görünecektir.

  

[![](/images/blogger-image--540707079.jpg)](https://lh3.googleusercontent.com/-nknpWap3AZk/UiGvg0YOZ6I/AAAAAAAAJDY/H62AauKdjSY/s640/blogger-image--540707079.jpg)

  

  

**Çoklu takvim desteği:**

Sadece bir takvim değil daha fazla takvim tanımlayabiliyorsunuz. Örneğin iş takviminiz ile aile takviminizi ayrı tanımlayabiliyorsunuz. Bu takvimlerin hep bir arada olması sayesinde üst üste binen etkinlikleri izleyebiliyırsunuz. 

  

**Açık takvimleri takvim alanınıza ithal etme**:

Siz ve herkesin açık takvim oluşturma şansınız vardır. Açık takvimleri de kendi alanınıza ithal edebilirsiniz. Resmi bayramlardan ay takvimine onlarca  takvimi alanınıza ithal edip takip edebilirsiniz.

  

  

[![](/images/blogger-image--1078875605.jpg)](https://lh4.googleusercontent.com/-SgJVHoxclgU/UiGvid6dBYI/AAAAAAAAJDg/lqqKZOIBnR0/s640/blogger-image--1078875605.jpg)

  

  

**Tüm farklı uygulamalarla sınırsız entegrasyon**:

Tüm kaynaklarını sonuna kadar kullanıcıların emrine vermekte usta olan Google bu konuda da sunduğu API'ler sayesinde akıllı telefonlardan standart masaüstü programlarına her programın Google takvime entegre olabilmesine olanak veren altyapıyı sunmaktadır. Bu altyapıyı eğer programcı iseniz siz de kullanabiliyorsunuz. Örneğin ben inşaat sektöründe iken ihale dökümanlarını otomatik olarak hazırlamak için hazırladığım basit bir yazılımı Google calendar API'sine entegre ederek, sisteme girdiğim ihalelerin saati geldiğinde hatırlatma SMSi yollanmasını sağlamıştım.

Peki programcı değilseniz bu API ne işinize yarayacak? 

  

[![](/images/blogger-image-812501466.jpg)](https://lh3.googleusercontent.com/-YyMZJT1aIpQ/UiGvlbLsymI/AAAAAAAAJDw/MLGhsdlmp3g/s640/blogger-image-812501466.jpg)

  

  

**Hava yağmurlu ise Google Calendar hatırlatsın:**

Basit: Örneğin [Accuweather.com](http://accuweather.com/) gibi global hava tahminlere siteleri API'leri ile Google Tavkim API'sini bir şekilde entegre etmeyi başarabilsek bulunduğunuz yerde havanın yağışlı beklendiği günlerde hatırlatma gelmesini sağlayabiliriz. Mümkün mü? Evet! Bunun kolayca nasıl yapılacağını IFTTT adlı Zekice uygulamayı anlatacağım makalede bulacaksınız. 

  

**Arama kayıtlarınızı Google Calendar tutsun:**

Google Calendar sadece geleceğe dönük planlarınızı değil bir çok geçmiş zamana dönük kütüğünüze de tutmayı sağlayabilirsiniz. Bazı Android uygulamaları ile tüm arama kayıtlarınızın (ses değil) döküm olarak Google Takvime senkronize  olmasını sağlayabilirsiniz.  Bu özellikle durduk yere “seni geçenlerde aradım cevap vermedin” türünden kaçamak küsme bahaneleri üreten dostlarınıza karşı iyi bi kalkan olabilir. Ayrıca işletmeler için de sınırsız bir arama kütüğü olarak hangi gün ne kadar arama yapıldığının ve kimin arandığının kaydını tutmak bakımından önemlidir. Anılan yazılımlar sayesinde tüm bunlar otomatik olarak işlemektedir.

  

  

**Outlook ve Thunderbird senkronizasyonu:**

Yukarıda outlook gibi uygulamaların takvim özelliklerinin kullanışssızlığından bahsettik. Ancak illa Outlook takvimleri kullanacaksanız outlook takviminizin de bilgisayarın çökmesi durumunda saklamak veya bilgisayarınızdan uzak olduğunuzda erişim sağlayabilmeyiz için Google Takvim ile senkronize olabiliyor. Yani outlook ile Google takvimi senkronize olması için yapılandırdıysanız hangisine ne girerseniz girin yok diğeri de güncelleniyor. 

Thunderbird ise malum outlook alternatifi açık kaynak kodlu ücretsiz bir eposta istemci yazılımı. O da Google takvim ile outlooku aratmayacak şekilde senkronize olabiliyor.

  

**Alternatifler**:

Google Calendar dışında anılan özellikleri barındıran ve barındırmayın onlarca takvim uygulaması mevcut ancak Google takvime en çok benzeyen alternatif Zoho Calendar. Farklı bir deneyim yaşamak isterseniz bu web uygulamasnı da deneyebilirsiniz.
