---
layout: post
title: "İçsel büyüme oranı nedir? (Internal Growt Rate)"
date: 2014-11-28
categories: 
  - "genel"
tags: 
  - "finans"
  - "isletme"
---

Bir firma **sermaye arttırımına gitmeksizin(yani ortaklarına hadi biraz daha para verin demeksizin)** gitmeden kendi yağında % kaç **büyüyebilir**. Burada büyümeden kasıt firmanın piyasa değeri yani borsadaki hisse senetlerinin toplam değeri olarak ele alınırsa sözgelimi piyasa değeri 100 TL olan firma gelecek yıllarda hangi piyasa değerine erişebilecektir. Bu sorunun cevabını **kesin** vermek mümkün değilse de, içsel büyüme oranı\* fikir verebilmektedir.

İçsel büyüme oranı formülü:

```
Dağıtılmayan Karlar/Aktif Toplamı
```

Benimkisi kötü bir alışkanlık ama yukaridaki finansal formülü bu haliyle kabul etmek hep soğuk gelir. Biraz canlandıralım: Burada sözü edilen _dağıtılmayan karlar_ bilanço’nun pasifinde(sağ tarafında) yer alan **570 Geçmiş Yıllar Karları** hesabı iken, aktif toplamı demek bilanço’nun sol tarafının(aktifler) toplamıdır. Hatırlayın, aktifler içinde kasa, stoklar, ticari alacaklar vs. vardır. Bu değer oransal olarak büyük çıktığında firmanın aktiflerine oranla ne derece _dağıtılmamış kar_ tuttuğunu ifade eder ki, dağıtılmamış karlara yönelmek işletmenin büyümesi için tercih edilen bir yönetim kararıdır.

Yine _sıkıcı yazı_ hatalarına düşmemek için içsel büyüme oranını örnekle gösterelim:

Hemen [şu web](http://www.borsagundem.com/piyasa/hisse/KRDMD) sitesinden KRDMD kodlu Kardemir Demir Çelik Bilanço’sunu açalım:

2013 yılı 2. çeyreği (2013/2) sütununda **Geçmiş Yıllar Karları/Zararları** değerini alalım: 123.892.166 TL.

Aktifler toplamı ise yine aynı tablodan: 2.171.080.653

Bu durumda Kardemir için **içsel getiri oranı**\=123.892.166/2.171.080.653=0.05 yani %5

Bu orana göre Kardemir **sermaye arttırırmına gitmeksizin** %5 büyüyebilir.

Bu kavramı **zinhar** “içsel getiri oranı” ile karıştırmayın. Biz bu yazıda internal rate of growth (içsel **büyüme** oranı) konusunu anlattık. Diğer konu ise “internal rate of return” (iç **getiri** oranı) konusudur. O sermaye bütçelemesi ile ilgildir ki sermaye bütçelemesi yazımızda anlattık. Güzel mi?
