---
layout: post
title: "TANRININ LİSANI"
date: 2006-11-26
categories: 
  - "genel"
tags: 
  - "yazilarim"
  - "yeni-ufuk-gazetesi"
---

Sessizliğin bir keramet olduğunu bilmek gerek;  
Tanrının lisanıdır suskunluk.  
Çünkü ne hiç bir dil, ne de hiçbir cümle tatmin etmez,  
Evreni ruhuna gömmeyi başarana.  
Söyleyeceklerini hesaplamak  
ve söylediklerine pişman olmaktansa  
Derin derin düşünüp yok olmak daha iyidir.  
Yüce bilge;  
Şunu iyi bil derini temizlemek istiyorsan  
Dabakhane bilgeliğini öğrenmek gerek.  
Hayvan pisliklerine, kokuşmuş derilere elin bulaşacak.  
İğrenç insanlar göreceksin.  
Hatta o kadar şüpheci olacaksın ki;  
"Babana bile güvencmeyeceksin" sözcüğünü sen de söyleyeksin.  
Oysa paranoyak olduğunu kanıtlamak için;  
Bu kadar konuşmana da gerek yok.  
Sus yeter.  
Çünkü en güvenilir adam "güven sözcüğünü sözlüğünden silendir."  
Güvenilir olmak için çaba harcama,  
Sevilen adam olman şart değil.  
Unutma günahkarlar da bu dünya topraklarında özgürce gezerler.  
Sadece kendin ol da demeyeceğim.  
Kendin olmaya çalışmak da başkası olmaya çalışmak kadar aptalca.  
Kendini bilme.  
Kendini kaybet sadece.  
Sadece "sen"in kalsın.  
"Ben"ini sat üç kuruşa en sevdiğine.  
Disitile edilen bir vodka gibi yüzlerce kez;  
Geç imbiklerin arasından.  
Gözlerin kapalı olarak aydınlığa girene değin.  
Saflaş.  
Tertemiz ol. Arın özünden.  
Özüne dönme.  
Özün bile kalmayana dek;çalış çalış çalış.  
Bil ki peygamber bile olsa;  
Bu dünyada sana hiç güvenmeyecek olanlara var olmak zorunda.  
Seni birileri çok sevdiği halde satmak zorunda.  
İşte budur Tanrı'nın manipülasyonu.  
Ey Tanrım;  
Bıraktın bizi senin zaten ne olduğunu kendisinden iyi bildiğin "kendilerimiz" ile.  
Biz hep sana muhtacız.  
Bu da senin bizde bıraktığın eksik fırça darbesi,  
Ya da doyurucu son lokma.  
Biz eksik kısmımız yüzünden yalvarıyoruz sana.  
Sana muhtaç olmadığımızı zannettiğimiz gün.  
Seni unutmaya başladığımız gündür.  
Ama sen hatırlatırsın yine bir yerlerdeki imalarınla.  
Sana inanmayan birinin sözcüklerine bile gizli sırlarını yayarsın.  
  
Sessizliğe inanmak gerek.  
Tanrının lisanıdır o.  
Sözlüğü her anların sayısı kadar fazla.  
Sayfları saniyelere sığdırılmış.
