---
categories:
- genel
date: 2014-11-09
layout: post
tags:
- turkish
- finans
- isletme
- longread
- technology
title: Modigliani-Miller Yaklaşımı (Geleneksel Yaklaşımlardan)
---

Modigliani ve Miller 1950 yılında sermaye yapısı üzerine çalışmış iki profesördür. Temel olarak şunu ifade etmektedirler: mükemmel piyasalarda sermaye yapısının şirket değeri için hiç bir önemi bulunmamaktadır. Bu haliyle net faliyet gelir yaklaşımı ile aynı önermeye sahiptir. Modigliani-Miller Yaklaşımı firmanın değerinin faliyet gelirleri ve varlıklarına bağlı riskleri ile ilgili olduğunu ileri sürer.

Burada mükemmel piyasadan kasıt:

- Verginin olmadığı
- İşlem maliyetinin olmadığı
- İflas maliyetlerinin olmadığı
- Bilgi asimetrisinin olmadığı

ideal bir piyasadır. Böyle bir piyasa gerçekte yoktur. Bu piyasanın sayılan özellikleri Modigliani-Miller Yaklaşımının varsayımları olarak adlandırılır.

Başta Modigliani-Miller Yaklaşımının firmanın değerini belirleyen iki unsurun olduğunu söylemiştik:

- Faliyet gelirleri
- Risk

Buna göre bu iki faktörü de aynı olan firmaların sermaye yapısının farklı olması işletme değerini değiştirmez.

3 firmalı örneğimizden devam edecek olursak;

```
Firma Borç Özkaynak Toplam
```

```
Suat A.Ş 50 50 100
```

```
Agah A.Ş 10 90 100
```

```
Aras A.Ş 80 20 100
```

Bu 3 firmanın diyelim ki faliyet gelirleri ve riski de aynı olsun. Bu durumda Modigliani-Miller Yaklaşımına göre bu 3 firmanın da değeri aynıdır.

Modigliani-Miller teoremi ile ilgili olarak Miller Ağabey'in süt-kaymak örneği meşhurdur, bizzat kendi vermiştir bu örneği. Şöyle ki: Diyelim süt satıcısısınız 1 litre sütü 4 TL'ye satıyorsunuz. Taktik değiştirip 1 litre sütten bir miktar kaymak elde edip 1 TL'ye kalan yağsız sütü(skimmed milk) 3 TL'ye satıyorsunuz.  Sonuç değişmiyor. Sermaye yapısını değiştirmeniz toplam kazancınızı değiştirmiyor.
