---
categories:
- genel
date: 2014-11-30
layout: post
tags:
- turkish
- finans
- isletme
- longread
- technology
title: İşletme Sermayesi İhtiyacı Nasıl Hesaplanır?
---

![Greyfurt Reçeli](/images/b2c71-6.jpg)

İşletme Sermayesi(ya da çalışma sermayesi), malum, işletmenin bir yıl içerisinde günlük rutin faaliyetlerini _rezil olmadan_ yürütebilmeleri için gereken varlıklardır (siz paralardır diyin). Peki bu varlıklar nelerden oluşur; Muhasebeci diliyle; **dönen varlıklar** dediğimiz; nakit ve nakit benzeri varlıklar(Gelir elde etmek amacıyla kısa süreli geçici olarak yapılan menkul kıymet yatırımlar) ve 1 sene içinde _çat_ diye nakde dönüştürebileceğiniz varlıklardan oluşur(stoğunuz, kısa vadeli alacağınız gibi). Bu dönen varlıklar yani özetle aşağıdaki varlıkların toplamı, işletme sermayesidir:

```
(En tanıdık olan alt kalemler gösterilmiştir)

     - Hazır Değerler
        - 100 Kasa 
        - Banka
        - ..
     - Menkul Kıymetler
        - 110 Hisse Senetleri
        - Özel Kesim Tahvil Senet Ve Bonoları
        - Kamu  Kesim Tahvil Senet Ve Bonoları
        - ..
     - Ticari Alacaklar
        - 121 Alacak Senetleri
     - Diğer Alacaklar
     - Stoklar
        - 153. Ticari Mallar
     - Gelecek aylara ilişkin gelirler ve gider tahakkukları
        - 181. Gelir Tahakkukları
```

Agah Greyfurt Reçelleri A.Ş.‘nin işletme sermayesi şöyledir:

```
- Kasa                 10.000 TL
- Banka                 5.000 TL
- T.Alacaklar           2.500 TL
- Stoklar               1.200 TL
- İŞLETME SERMAYESİ:   18.700 TL
```

Agah Greyfurt Reçelleri A.Ş. Senede 100.000 TL'lik satış yapmakta, satılan malların maliyeti ise **60.000 TL**'dir.

Peki Agah A.Ş'nin işletme sermayesini nasıl hesaplayabiliriz. 18.700 TL yeterli midir? Gereğinden fazla mıdır? Malum, gereğinden fazla ise artan kısmı dönen varlıklar içerisinde tutmak yerine yatırım yapabiliriz. İşletme Sermayesini Hesaplamak içinn 3 yöntem vardır:

```
1. Faliyet Devri Katasyısı Yöntemi
2. Günlük Gider Yöntemi
3. Schmallenbach Yöntemi
```

Faliyet Devri Katsayısı Yöntemi ile hesap yapalım, adı üstünde **faliyet devri**, faliyet devri demek hammaddenin işletmeye girip, mamule dönüşüp, satıldıktan sonra alacağın tahsili dahil geçen süredir. Dolayısıyla bu süre değerlerini bilmemiz gerekir. Agah A.Ş için bu değerler;

```
- Greyfurtlar fabrikaya 1 Ocak'ta girer, 30 Ocakta imalata girer, yani stok bekleme süresi: 30 gün
- İmalat 10 gün sürer: 10 gün
- Reçellerimiz (mamul) satışa çıkana kadar stokta 20 gün bekler: 20 gün
- Toptancılara satıştan sonra 20 gün vade veririz: 20 gün
- Toptancılar en geç 10 gün içinde ödeme yaparlar(emniyet süresi): 10 gün
- TOPLAM: 60 gün
```

Alın size faliyet devri süresi. Şimdi 365/faliyet devri dediğimizde:

**Yıllık çalışma devri katsayısı:** 365/60 gün= 6 kez.

Yani çark 6 kez dönüyor.

Agah A.Ş. sattığı malları 60.000 TL'ye mal ediyor demiştik;

60.000/6=10.000 TL değeri bize **ihtiyaç duyulan** işletme sermayesi miktarını verdi. Böylece **Faliyet Devri Katasyısına Göre işletme sermayesi ihtiyacını** hesaplamış olduk.

## Yorum

Agah Greyfurt Reçelleri A.Ş. bilanço'suna baktığımızda İşletme Sermayesinin 18.700 TL olduğunu görmekteyiz. Oysa analizimize göre 10.000 TL yeterlidir. Agah Greyfurt Reçelleri A.Ş. 18.700-10.000=8.700 TL'lik bir kısmı başka yatırımlarda değerlendirmek yerine kasa ve diğer dönen varlıklarında tutmaktadır. Yani nakit yönetimini efektif yapmamaktadır.

Bu arada Greyfurt'un Reçeli mi olur derseniz, [şu yazımı](http://blog.suatatan.com/post/101746811285/greyfurt-receli-tarifi-van-usulu) okuyun.
