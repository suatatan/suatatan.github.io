---
date: 2018-11-06
layout: post
tags:
- turkish
- longread
- opinion
- technology
title: Cep Telefonuyla Konuşma !
---

![mobile-phone-import-witnesses-an-increase-of-48-percent-in-july](/images/mobile-phone-import-witnesses-an-increase-of-48-percent-in-july.jpg)

Meraba, ben senin cep telefonun daha doğrusu el telefonun!

Tabii hep benimle konuşsan da beni muhatap almadan sesini duyduğun kişilerle konuştuğunu zanneder bu yüzden beni yok sayarsın değil mi? Oysa benimle, benim sayedemde konuşursun. Eskiden ben akılsızken beni işin bitince bırakırdın. Ama hep cebindeyim diye bana "cep telefonu dediler". Oysa artık cebinden çok elindeyim, temiz ve kirli elinde. Otobüste, mutfakta, yatak odasında, alış veriş merkezinde hatta tuvalette. Durmadan ekranıma bakmaktasın.

O kadar çok şey yerleştirildi ki içime, benimle birileri ile konuşmaktan çok birileri ne yapıyor diye durmadan parmağınla kaydırmaya, kalp, el çırpma ve adına beğeni denilen el işaretine basmaya basmaya devam ediyorsun. Bir de yeşil bir ikon yüzünden durmadan dikkatini dağıtıyorsun.

Senin en aptal anın ne biliyor musun? Bizim camiada siz insanlara en çok güldüğümüz an: Sabah uykudan uyanır uyanmaz alarmı durdurma bahanesi ile telefonu alıp daha sonra yeşil ikonlu sohbet uygulamasında mesaj sayısını görür görmez mesajları okumaya başlaman, sonra daha yüzünü yıkamadan cevap vermen daha sonra kahvaltın masasına (büyük ihtimalle oturmuyor gidip simit ve çayla kendini kandırıyorsun) oturmadan cevaplarına cevap verilip verilmediğine bakmandır. Seni kandırmak için şunu kullanıyoruz: Amman bir şey kaçırmayım / Ya önemli bir şey oldu da ben duymadıysam / Ya arkadaşım bir şey sorduysa... İyi de telefon olmadan önce bu işler nasıl oluyordu düşündün mü hiç?

Tabii bir de herkesin fotoğraflarını koyup birbini beğendiği sonra kaç kişi beğenmiş diye baktığı, ya da filancanın fotoğrafını kaç kişi beğenmiş diye baktığı, yorum yazdırdığı, yorum okuduğu, nerede olduğunu söylediği, isyan ettiği, hastanede olduğu, çay içtiği yemek yediği ve bir umum her vaziyetini (elbette telefonun girdiği her odanınki değil) alem-i cihana ifşa etmesine yarayan uygulama(lar) var. Gidip kafedeki fotoğrafını iş yerinde/okulunda elinde tanıdıklarına gösterip, hadi sen de göster diyerek sosyalleşmeyi deneyen bir adamın yeni arkadaşları olmuş Amerika'da: Psikolog ve polis. Ama sen o işi benle yaptığında hiç sorun yok, yapmadığında bu yazının yazarı kadar anormal durua düşersin.

Biz ve diğer akrabalarımız yani tüm ekranlı cihazlar, ekrangiller çıktı çıkalı insanlar her an bir şeyler yapmakla iştigal eder oldu. Eskiden sadece icabı halinde burnu veya kulağına soktuğu işaret parmağını ondan daha fazla bizim ekranlara yukarı ve aşağı ve sağ ile sola sürter oldu. Sayemizde herkesin boynu aşağı bükük olduğundan çene altı boyun kısmında sarkmaların başladığını yinen bizim ekranlardan öğrendin. Hatta çene altı germe ameliyatı yapan doktorları da...

Peki en az bizim kadar heyecan verici başka bir ekran aradı mı hiç? Elinle tutabildiğin, parmağını sürtebildiğin ekranları değil. Şöyle şu suç ortağın gözlerini kapatıp, o cihazları sessize bile almadan tümden kapatıp o envai çeşit uygulamada harcadığın sürelerin yanında devede kuş kalan on dakika boyunca beyninin içinde akışı biraz geç de gelse sana gösterilecek olan videoları, fotoğrafları, yazıları... Bir dene bakalım... Merak etme aydınlanma filan yaşamayacaksın ilk başlarda bizim ekranlara baktığında gördüğün ve ertesi gün unutacağından emin olduğum yüzlerce anlamsız şeyi hatırlayacaksın. Eğer beyninin içindeki ekranlara, widgetlere düzenli bakmaya devam edersen parmağını bile oynatmadan sana keyfince gösterilecek, daha önce görmediğin ve tamamen senin hikayelerinden oluşan akışlar göreceksin. İster izle ister yenisini ekle...

Sonra gözlerini açtığında hayatın bizim ekranlarda gördüğün şey olmadığını, başkalarının hayatlarının her dakika her saniye hayatına girmek zorunda olmadığını ve senin de sürekli başkalarının hayatında olmak zorunda olmadığını anlayacaksın. Herkesin bana taptığı çağda benden yakanı kurtardığında işte o zaman ben senin hizmetinde olacağım.
