---
title: "Green Kart çekilişi için fotoğraf nasıl çekilmeli?"
date: 2011-10-12
categories: 
  - "genel"
---

Green kart için fotoğraf çekmek o kadar da zor değil. Green kart çekilişleri için online başvuru formunda kullanılacak fotoğrafların çekimi biraz karışık gözüküyor ancak kullanıcı kılavuzunu incelediğimde zor olmadığın anlaşılacaktır. Green kart çekilişlerinde kullanılacak fotoğrafların belirli ebatlarda olması ve bu ebat dışında fotoğrafta insan yüzünün belirli bir orana göre yerleşmiş olması isteniyor. Önce bu oranları anlatalım daha sonra diğer teknik ayrıntılara gireceğiz:

  

[![](/images/dvfoto.jpg "DVFOTO")](http://suatatan.wordpress.com/wp-content/uploads/2011/10/dvfoto.jpg)

  
  

  
  

  
  

  
  

  
  
  

## Ebat ayarları:

  

Yukarıdaki çizimi inceleyelim:

  
  

  
2. Fotoğrafın 600x600px olması gerekiyor. (Daha büyük de olabilir ancak genelde bu kullanılır). Px piksel ifadesinin kısaltmasıdır. Fotoğraf düzenleme yazılımlarında kullanılan bir ölçü birimidir. Microsoft Office içinde gelen ve kurulu olduğunda sağ tıkladığınızda göreceğiniz Microsoft Office Picture Manager'de “Resmi Düzenle” diyerek kırpma oranlarını verip fotoğrafınızı 600x600px yapabilirsiniz. Fotoğraf tam bir kare olmuş olacak.
  
4. Aranan ikinci özellik ise kafanın (en tepeden çene ucuna kadar) lçüsünün Fotoğrafın dik ölçüsünün %56'sı ila %69 arasında olması. Bu da piksel olarak  336px ile 414px arasında bir yere tekabül ediyor. **Bu değeri fotoğraf düzenleme programları ile ayarlayamazsınız.** Bunun tek yolu fotoğrafın çekilirken objektif ile sizin aranızda 1.20 ila 1.30 arasında bir yerden çekmekle elde edilir.
  
6. Üçüncü özelliğimiz göz hizası ile fotoğrafın en alt yeri arasındaki mesafenin fotoğrafın dik boyu olan değerin %50'si ila %69'u arasında olmasıdır. Bunu ayarlamak için ise boydan çektiğiniz resmin alt kısmının göğüs hizanız civarında olması suretiyle sağlanabilir. Piksel olarak bu değer 300 ila 414 piksel arasına tekabül eder.
  
8. **Ölçüleri doğrulama:**  Fotoğraf düzenleme yazılımlarının hemen hepsinde “ruler” (cetvel) özelliğini aktif ettiğinizde fotoğrafın piksel ölçüleri kenarlarda görünür. Değerleri buradan kontrol edip tutturup tutturmadığınızı kontrol edebilirsiniz.
  

  

Fotoğraf düzenleme yazılımınız yoksa online olarak çalışan düzenleme programı olan [Aviary'i](http://www.aviary.com/online/image-editor "Aviary online fotoğraf düzenleme yazılımı") kullanabilirsiniz.

  

Ayrıca kesme ve ebat ayarlama işlemleri için yine ABD hükumetinin bu çekilişler için hazırladığı resmi web sayfasında sunduğu basit bir araç olan [programı](http://travel.state.gov/_res/flash/cropper/FIG_cropper.html "Resmi Green Kart Fotoğrafı Hazırlama Programı") da bilgisayarınıza kurmadan online kullanabilirsiniz.

  

## Diğer teknik özellikler:

  

  
2. Fotoğraf net olmalıdır
  
4. Sağa, sola, yukarıya veya aşağıya bakan artistik fotoğraflar olmamalı direkt objektife bakılımalıdır.
  
6. Yüzün hiç bir bölgesinde gölge olmamalıdır. Bunun için ışık kaynağın direkt yüze vurması gerekiyor. Dijital makinenizle gün ışığında çekim yaparak bunu sağlayabilirsiniz.
  
8. Gözlük vb. yüzü örten aksesuarlar olmamalıdır.
  
10. Fotoğrafta rötuş ve oynama yapılmamalıdır.
  

  

## Örnek bir fotoğraf:

  
[![](/images/dv-valid-photo.jpg "dv-valid-photo")](http://suatatan.wordpress.com/wp-content/uploads/2011/10/dv-valid-photo.jpg)  

  

  

  

## Hazırladığım fotoğrafın gereken şartları taşıyıp taşımadığını nasıl kontrol ederim:

  

Green Kart başvuruları için ABD hükumetinin online kayıtları kabul ettiği arayüzde fotoğraf doğrulama sayfası mevcut. [Bu sayfaya](https://www.dvlottery.state.gov/photo.aspx "DV Lottery Photo Validator") girerek hazırladığınız fotoğrafı seçip “Check Photo” butonuna basarak fotoğrafınızın şartlara uygun olup olmadığını kontrol edebilirsiniz. “Your photo is valid” denilen yazı çıkarsa fotoğrafınız doğrulanmıştır.
