---
categories:
- bilgisayar
- genel
date: 2011-07-20
layout: post
tags:
- english
- quickread
- technology
title: Tüm şifrelerinizi unutun Lastpass kullanın
---

İnternette kullanıcı adı ve parola kullanarak giriş yaptığımız web sayfalarının sayısı arttıkça bunlarla ilgili şifreleri akılda tutmak zorlaşıyor. Klasik yöntem olan tüm web siteleri için aynı kullanıcı adı ve şifreyi kullanmak güvenli değil. Ayrıca güçlü bir şifre belirlemek için şeytanca yöntemler (absürt karakterler kullanma gibi) zaman alıyor. Tüm bunları sizin adınıza yapan, tüm şifrelerinizi merkezi olarak bir yerde tutan [LastPass](https://lastpass.com/) adlı eklenti var.  
  
Bu yazımızda Lastpass ekran görüntüleri (screenshoot) ve açıklamaları ile Lastpass adlı faydalı tarayıcı eklentisini (addon veya extension) tanıyacağız.  
  
Bu eklenti, mozilla, internet explore ve chrome ile sorunsuz çalışıyor. En iyi kullanıcı deneyimini mozilla'da yaşatıyor. [https://lastpass.com/](https://lastpass.com/)  sitesine gidip en üstten Türkçe arayüz için Türk bayrağını seçiyoruz. Sonra “Download now” diyerek tarayıcımız için uygun eklentiyi indiriyoruz.  
  
[![](/images/lastpass4.jpg "lastpass4")](http://suatatan.wordpress.com/wp-content/uploads/2011/07/lastpass4.jpg)  
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
Eklenti bizi yeni hesap için yönlendiriyor. Yeni Lastpass hesabımızı oluşturduktan sonra Lastpass üyelik formu gördüğü yerlerde istersek bize özel güçlü şifre üretebileceğini söylüyor.  
  
[![](/images/lastpass3.jpg "lastpass3")](http://suatatan.wordpress.com/wp-content/uploads/2011/07/lastpass3.jpg)  
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
Bunun dışında kullanıcı adı ve şifremizle giriş yaptığımız yerlerde girdiğimiz verileri kaydedebileceğini söylüyor. Mesela Gmail'e giriş bilgilerimizi bir kere aldıktan sonra gmail'in login sayfasına girdiğimizde Lastpass formu doldurmuş oluyor.  
  
[![](/images/lastpass.jpg "lastpass")](http://suatatan.wordpress.com/wp-content/uploads/2011/07/lastpass.jpg)  
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
İsteğe bağlı olarak bazı sayfalarda ise bizi direkt olarak istediğimiz sayfaya yönlendiriyor. Dahası, bu veriler asla yerel bilgisayarda tutulmuyor. Yani ev ve iş yerimizdeki bilgisayarımızda Lastpass hesabımızla girdikten sonra Lastpass merkezi olarak verileri tutuyor. Her bilgisayar için ayrı tanımlamaya gerek yok.  
  
Lastpass'ın kendi panelinde mahzen denilen kısımda tüm şifrelerimizi görebiliyoruz.  
  
[![](/images/lastpass2.jpg "lastpass2")](http://suatatan.wordpress.com/wp-content/uploads/2011/07/lastpass2.jpg)  
  
   
  
   
  
   
  
   
  
   
  
   
  
   
  
   
  
   
  
   
  
   
  
   
  
Kimi paranoyak arkadaşlarımız lastpass'ın bu verileri kötüye kullanacağını iddia ediyor. Çıktığı gündendir kullanıcısı olarak böyle bir şey yaptığını görmedim. Ayrıca sanki bankalar, e-ticaret siteleri veya verilerimizi emanet ettiğimiz yerler için neden böyle düşünülmüyor? Lastpass bizim hotmail hesabımıza girip ne yapacak? Güvenlik konusunda Lastpass'ın ilgili dökümanlarını okuyabilirsiniz.
