---
date: 2020-03-05
layout: post
tags:
- turkish
- longread
- technology
title: 90 Yaşında Ceviz Ağacı Diker Misiniz?
---

Dün okuduğum Farsça bir kitapta, eski Sasani Hükümdarı Anuşirevan ile ilgili okuduğum hikayeye bayıldım:

Anuşirevan, 90 yaşında bir adamın ceviz ağacı diktiğini görürür ve ceviz ağaçları genellikle 20 yıla kadar meyve vermez der etrafindakilere. Yaşlı adamın yanına gidip neden ağaç diktiğini sorar.

Yaşlı adam _“yediğim cevizleri benden öncekiler dikti, bunu ise benden sonrakiler yer”_ der. Anuşirevan adama bir kese altın verin der.

Yaşlı adam teşekkür eder ve şöyle der: “_Herhalde bu ağacın meyesini benden önce yiyen olmamıştır_”. Anuşirevan şaşırır ve nedenini sorar: “_Ben bu ağacı dikmesem, siz gelip bana bu soruyu sormayacaktınız, soruyu sormasanız bin altın vermeyecektiniz_” der. Anuşirevan bu cevaba da bayılır ve bir kese daha altın verin der.

Bu hikayeye ben ve Anuşirevan neden bayıldık: **Çalışmak, sonucundan bağımsız olarak faydalı bir şeyler yapmaya odaklanmak illa idealistçe bir iş değildir. Bazen beklenen sonucu dışında tali bir sonuç verebilir ve bu sonuç esas sonuçtan daha değerli de olablir**. Biz bazen Anuşirevan'ları görmesek de böyledir.

<figure>

![](/images/img_20200304_223925.jpg)

<figcaption>

Kitabın orjinalinden çektiğim bir fotoğraf. Kitabın adı: Nesr-e Sadeh- e Farsi

</figcaption>

</figure>

Edit:

Bu hikayeyi ilkokula giden çocuğuma anlatırken, **"Oğlum, sence Anuşirevan yaşlı adama ne diyecektir"** dedim. O da COVID-19'un çocuklar ve yaşlılar için sokağa çıkma yasağı günlerinden mütevellit şöyle dedi: "**_Amca, bu Korona günlerinde dışarıda ne geziyorsun, ceviz ağacı filan, bak ben kralım, git evine :)"_**
