---
layout: post
title: "Çocuğunuzun Bill Gates olmasını ister misiniz?"
date: 2014-03-28
categories: 
  - "cocuklar"
  - "bilgisayar"
  - "genel"
tags: 
  - "yazilarim"
---

Kabul edelim, oyunlar, çizgifilmler ve çocuk kitapları içerisine çocuklara iyi davranışları salık verecek nüanslar yerleştirmeyi yeni öğreniyoruz. Bu anlamda Pepee ve ardılı Niloya çizgifilmleri gerçekten diş fırçalama, tuvalet alışkanlıkları, kardeşler arası iletişim gibi konularda başarılı şeyler yapıyor. Pepe ile diş fırçalamayı alışkanlık edinen bir çok çocuk tanıyorum.

Yukarıdaki meziyetler zaten olması gerekenlerdir ve daha önce çizgifilmler, çocuk kitapları ve oyunlar eğlenceye dönük iken artık _didaktik (öğretici)_ özellik de barındırmaya başladılar.

Fakat günümüz dünyası daha fazlasını gerektiriyor. Artık matematiği abaküslerle öğretmiyoruz. Kitaplar ve beylik kara tahta bile dijitalleşti. Oyunlar ise mahallede değil bilgisayar ve tabletlere taşındı. Dijitalleşme rüzgarının çocukların sosyal gelişmesi ile ilgili zararları gerçek ancak bunu profesyonelce yönetmek halen ebeveynlerin elinde. Yani çocuğunuz hem bilgisayar kurdu hem de başarılı bir sosyal çocuk olabilir.  Bu tamamen sizle ilgili. **Cep telefonunuzu elinizden düşürmezken çocuğunuzun kitap okumasını bekleyemezsiniz!** Ben hiç bilgisayar oyunu oynamayan bir bir baba olarak (bilgisayarın oyun dışında da özellikleri vardur malum) çocuğumun bilgisayar alışkanlıklarından şikayetçi değilim. Neden mi? Çünkü zaman ayırıp, çocuklar için _hem lezzetli, hem faydalı çözümler_ bulmak ve çocuğun özgüvenini zedelemeden kontrol etmek bunu temin ediyor.

Bu manada artık kayda değer bazı deneyimlerimi paylaşmak istiyorum. Bu manada sorunları olan ebeveyne yararlı olacağını temenni ediyorum.

### TuxPaint : Çocukça Photoshop

Çocuğunuzun saçma sapan oyunlar (gerçekten öyle oyunlar çok, örneğin hırsızlıktan müstehcenliğe her türlü pisliği öğreten GTA ve diğerleri) yerine eğlenceli ve hayal gücünü geliştirecek programlardan biri TuxPaint. Bu programla Linux'ta tanışmıştık. Agah'ın favori programlarından biri bu. Program tam bir grafik tasarım programı, sesler ve eğlenceli görsellerle çocuğunuzun sıkılmadan uzun süre güzel şeyler oluşturabileceği bir ortam. Bu bir oyun değil bir program. Kesinlikle tavsiye ederim. İndirmek için [burayı tıklayın](http://www.tuxpaint.org/). Program tamamen ücretsiz ve reklamsız. Ayrıca Türkçe versiyonu da bulunuyor. Açık kaynaklı yazılım dünyasının çocuklara armağanı.

 

| [![](/images/ekran-gc3b6rc3bcntc3bcsc3bc-2012-12-02-115845.png)](http://agahatan.files.wordpress.com/2012/12/ekran-gc3b6rc3bcntc3bcsc3bc-2012-12-02-115845.png?w=570) |
| --- |
| Agah'ın TuxPaint çalışmalarından biri. Güya trafik lambaları çizmiş:) Kaynak: agahatan.wordpress.com |  |  |  |  |

### Scratch

Bilgisayar programlama artık günümüzün yeni evrensel dili gibi. Standart ofis programlarını kullanmak ve internete girmenin ötesinde bilgisayarla “profesyon iş” yapmak için programlama öğrenilmeli. Bugün Facebook, Twitter, Iphone uygulamaları gibi bir çok harikanın bilgisayar programlama dilleri ile olduğunu bilmekteyiz. Bu diller aslında çok basit, zor olan “algoritma geliştirme” ya da programlama mantığını öğrenme, bu yıllar sürebilir. Bu bakımdan ABD'de ilkokul çağındaki çocuklar arasında bilgisayar programcılığının yaygınlaştırılması yönünde çabalar var. Türkiye'de ise altyapısının hazırlanmakta olduğunu bilmekteyim. (En az eski Hayat Bilgisi ya da Milli Güvenlik dersleri kadar faydalı olacaktır:)

Tabii herseyi devletten beklememek lazım . Zaten bekleseniz de geç olabilir. Bunun yerine çocuğunuz askerlik çağıma gelmeden önce uygulanabilir bir çözüm var.

Dünyanın en saygın üniversitelerinden MIT(Mashacushets Instutue of Technoogy) çocuklar için Scratch adlı bir uygulama geliştirdi. Uygulama çocuklara algoritma geliştirme mantığını ağaç yaşkeb eğilir mantığı içinde düşünülmüş. Eğlenceli bir yöntemle çocuklar ekle bırak mantığı ile hazırlamak istediği animasyon, program vs. hazırlıyor.

Agah Bey (oğlum) programı epey sevdi. Neticede kendi hayal gücünün sonuçlarını görüyor. Lego'nun daha ileri versiyonu diyebilirsiniz ama çok ileri… Erişmek için buayı [tıklayın](http://scratch.mit.edu/)

### Built with Chrome

Legodan söz açılmışken lego firması ile Google'nin ortak girişimi olan ücretsiz  Built with Chrome'den bahsetmemek olmaz. Bu site ile gmail adresi ile giriş yapıp legolar ile 3 boyutlu olarak arzu edilen her şey yapılabiliyor.  Kesinlikle keyifli. Buradan [inceleyin.](http://inceleyin./)

[![](/images/d910c-leog.jpg)](https://suatatan.wordpress.com/wp-content/uploads/2014/03/d910c-leog.jpg)

### Google Maps & Yandex Maps

[![](/images/04_pano.png)](http://yardim.yandex.com.tr/maps/image/04_pano.png)

Google ve Yandex Maps çocuklarla ilgisiz gibi gözükse de aslında çocukların çok ilgilisini çekiyor. Ona bulunduğunuz yeri haritada gösterin. Panorama özelliği ile cadde ve sokakları dolaşsın. Üç boyutlu algılarının gelişmesi için kesinlikle mükemmel olur. Daha sonra dünyanın farklı yerlerini görmesini ve tanıması için başka ülkeleri gösterin.

\_\_\_\_\_\_\_\_\_\_\_\_\_\_\_

Bu yazıyı daha fazla çocuğun gereksiz oyunlardan kurtulması ve iyi alışkanlıklar edinmesi için paylaşın.

Suat ATAN
