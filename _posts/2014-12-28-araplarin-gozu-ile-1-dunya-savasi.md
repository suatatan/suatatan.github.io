---
categories:
- genel
date: 2014-12-28
layout: post
tags:
- english
- quickread
- technology
- yazilarim
title: Arapların Gözü ile 1. Dünya Savaşı
---

\[youtube https://www.youtube.com/watch?v=vHmYvO0aqtY\]

Türkiye’de Aljazeera Türk, popüler kanallar kadar bilinmiyor olsa da belki de Türkçe yayınlar içerisinde bu güne değin görülmemiş bir kalite ve derin içerikle, reklamların arasına sıkışmış, unutulmak üzere yazılmış değersiz ve derinliksiz içeriğe sahip haberciliğimize inat yeni soluklar getirmeyi başarıyor.  
Son olarak Arapların Gözü ile 1. Dünya Savaş’ı adlı 45 dakikalık belgeseli izledim.  
Belgesel Şaşırtıcı derecede bilgi yüklü ve etkileyici idi. İzlerken, belki inceleme yapanlar veya merak edenlere faydalı olur diye kısa notlar aldım. Ayrıca belgeselin linki de aşağıda:  
Konular:  
\- 1. Dünya savaşı’nda Fransızlar Kuzey Afrika’daki sömürgelerinden zorla asker topladılar. Bu askerler genellikle hep cephede ön saflarda kullanıldı. Savaş’ta bilinen istatistikler Fransızlardan fazla Afrika’lı Arapların öldüğünü ortaya koyuyor.  
\- Tüylerimi diken diken eden diğer konu Fransızlar’ın bu kuzey Afrika’lı askerleri disiplinine etmek için eski Roma ordularında uygulanmış pis bir askeri adet olan desimasyon uygulaması, bu uygulama ile disiplinsizlik hallerinde her bölükten on kişi rastgele seçilip infaz ediliyor. Bunun resmi kayıtları var.  
\- Ifade edilenler genellikle Tunuslu araştırmacı Malik Triki’nin arşivler üzerinde yaptığı araştırmalar. Ancak arşivlerin bir de karartılan kısımlar var bu kısımların daha fazlasını içerdiği açık.  
\- İngilizler de Hindistan ve civarı sömürgelere aynı uygulamayı yapmış.  
\- Singapur’da bir grup Müslüman Osmanlı’ya karşı savaşacaklarını öğrenince Müslümanlar’s karşı asker olmak istemeyip isyan ediyor ve İngilizler 80 tanesini infaz ediyor.  
\- Çanakkale’de Anzaflara karşı takviye kuvvetler gelene değin savaşan Atatürk’ün “size ölmeyi emrediyorum” meşhur emrine muhatap olan 19. Tümen’in 2/3’ü Suriyeli ve diğer Araplar’dan oluşuyor. (Avusturalyalı bir tarihçi mülakatından). Bu tümenin önemli bir kısmı şehit oluyor.  
\- Bu Kuzey Afrika’lı Arapların ses kayıtlarlına da Almanya’daki bir Arşivden ulaşılmış, bu arşivler belgeselde gösteriliyor. Çok etkileyici sözler var.
