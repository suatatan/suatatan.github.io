---
title: "Kütüphane Linkleri Paylaşıyoruz Ama?"
date: 2020-04-03
---

<figure>

![](/images/oku2.png)

<figcaption>

Hazırladığım basit bir infografik (Her hakkı saklıdır, her Hakkı haklı değildir :)

</figcaption>

</figure>

Koronavirüs nedeniyle bir çok kişi gibi içerideyiz. İlk günlerden şimdiye kadar sosyal medya ve Whatsapp gibi kanallarda komik videolar bir taraftan insanların stresini azaltıp bir taraftan güldürdü. Durmadan akan haber ve yorumları saymıyorum bile. Sosyal medya kullanıcısı olmadığım halde bu kadar izolasyona rağmen her şeyden haberim var :) Daha sonra bir çok kütüphanenin kaynaklarını ücretsiz erişime açtığını duyduk. Hatta ücretsiz kitap, dergi ve kaynakların linkleri bile sayfaları doldurmaya başladı. Bu heyecan verici, harika bir durum.

Ancak...

O anda kendime sormuştum. Bu kadar dijital kaynaktan açıp birini okuyan var mıdır? Elbette vardır ancak gerçek tablo nedir? Korona dönemi için bunu ölçmenin bir yolu yok. Ancak okuma oranları ile geçmiş dönemdeki karnemize baktığımızda durumumuz iç açıcı değildi.

Android telefonlarda "Dijital Denge" adlı bir uygulama var. Adresi şurada: [https://play.google.com/store/apps/details?id=com.google.android.apps.wellbeing&hl=tr](https://play.google.com/store/apps/details?id=com.google.android.apps.wellbeing&hl=tr)

![](/images/image.png)

Bu uygulamayı epeydir kullanıyorum. Bu uygulama sizin hangi programa ne kadar zaman harcadığınızı, bunun yanında telefonu kaç kez elinize aldığınızın da istatatistiğini tutuyor. Bu uygulamanın en sevdiğim özelliği **Konsantrasyon Modu.**

Bu modu diyelim kitap okurken, çalışırken ya da dinlenirken açtığınızda önceden belirlediğiniz Whatsapp, SMS veya başka sosyal medya uygulamaları pasif oluyor. Giremiyor, mesaj alamıyor hatta şöyle bir göz ucuyla dahi açamıyorsunuz. Bu sayede bir saat kitap okuyacağım dediğinizde bir saat kitap okuyorsunuz rastgele akan gönderileri değil...

Konsantrasyon modundan bir kaç saaat çıkmadığım bazı zamanlar oldu. Daha sonra açtığımda ise telefonda "henüz okunmamış" 400 bildirim (mesajlar da dahil), epostalar, haberler ve sonu gelmeyen bir dünya kalabalık.

İçinden gerçekten önemli olan hatta acil olanları görmeye sıra gelmiyordu neredeyse. Hatta eleştiriliyor insan, bu zamanda insan mesajlarına bakmaz mı? Dijitalleşen dünyamız filan...

<figure>

![](/images/image-2.png)

<figcaption>

Deep Work adlı kitap. Türkçesi de çıkmış olmalı. Yazarı Cal Newport

</figcaption>

</figure>

Bakmaz efendim! Yukarıdaki kitap ilk çıktığında aldım okudum. Yazarı MIT'de doktora yapmış başarılı bir hoca Amerika'da. Sosyal meyayı geçtim E-posta bile kullanmıyor neredeyse. Kullanmamama övülüyor. Adam ilahiyat hocası değil. Bilgisayar bilimleri hocası...

Yapay zeka'nın mucitleri daha fazla sosyal medya kullandıkları için değil daha fazla "çalıştıkları", odaklandıkları, düşündükleri için ilerlediler. Dijitalleşen dünya öyle "Tweet atmakla" olmuyor hariçten...

Evet benimkisi biraz dijitalleşme düşmanlığı sayılabilir ama değil... Konu sadece kitap okumak da değil. Yaşamak, konuşmak, dinlenmek, düşünmek...

TED Talks'ta Waldinger'in şu videosuna bir ara bakın: [https://www.ted.com/talks/robert\_waldinger\_what\_makes\_a\_good\_life\_lessons\_from\_the\_longest\_study\_on\_happiness/transcript?language=tr](https://www.ted.com/talks/robert_waldinger_what_makes_a_good_life_lessons_from_the_longest_study_on_happiness/transcript?language=tr)

Özetle, kütüphane linkleri paylaşıyoruz ya... Devam edelim. Ama bir ara o kütüphanelerden sadece birindeki bir kitabı da okuyalım. "Varmış" demeyelim. Okudum diyelim.

Güzel oluyor, gerçeken...
