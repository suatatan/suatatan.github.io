---
date: 2024-03-03
layout: post
title: 'hangi_merkez'
tags:
  - opinion
  - disleksi
---

---
tags:
  - ebeveyn
  - merkezler
  - resmi
tarih: 2024-09-1721:00
statu: blog
meta_desc: Hangi Merkez, Hangi Disleksi Eğitim Merkezi iyi
meta_keywords: Ankara Disleksi Eğitimi, İstanbul Disleksi Eğitimi
imgurl: /static/img/merkez2.jpg
---

# Hangi Merkezi Seçmeliyim?

Çocuğumun disleksi olduğunu öğrendiğimde gitmesi gereken merkezler o anki duygu durumundan ötürü bir kurs gibi değil talihsiz bir mekan olarak gözüme görünmüştü. Nedeni ise disleksili çocukların alacağı eğitimin "rehabilitasyon merkezi" adı altında, hafızalarda pek hoş imgelerle kesişmemesi idi. Ancak yanılmışım

## Bu Merkezler Nedir, Nasıldır?

Kısa cevap olarak bu merkezlerin nasıl olduğu sorusundan başlayalım; normal bir dershaneden, ya da hehrnagi bir kurstan hiç bir farkı yok! Hatta daha iyisi olduğunu bile söyleyebilirim. Nedir sorusunun cevabı ise çocuğunuzun genellikle haftanın belirli bir günü, bir kaç saat gideceği ve genellikle çok seveceği merkezlerdir.

## Peki Neden Kötü Çağrışım ?

Kamuoyunun kolektif bilincindeki negatif algıyı resmetmek kolay değilse de, rehabilitasyon merkezleri dendiğinde genelde ağır derece engelleri olan bireyler akla gelir. Bu bireylerin gittiği kurslara giden çocukların da ağır problemleri olduğu düşünülür. Oysa böyle değildir. Bu merkezlere giden bir çok farklı tanılı çocuk vardır. Ayrıca bu merkezler bir yurt veya kamp gibi değildir.

## Az bilinen bir nüans

Özellikle küçük şehirlerde, özel olarak işletilen rehabilitasyon merkezlerinde spesifik olarak sadece disleksi yerine bir çok farklı tanıya dair destek hizmeti verilir bu durum anlaşılabilir bir durumdur nitekim bu kurumlar özeldir ve ayakta kalabilmek için bunu yaparlar. Bu durumda buraya gelen söz gelimi işitme bozukluğu veya hafif mental geriliği olan bir çocuk ile disleksili olan bir çocuk birbirinden farklı eğitim alacak olmalarına rağmen dışarıdan bakan insanlar tarafından aynı kefeye konulur. Bu ise gerek veli gerekse çocuk için endişe vericidir. Bu nedenle ilkesel olarak disleksili çocukların sadece disleksi ile ilgilinenen merkezlerde olması önerilir. Ancak bu tip yerler genellikle metropollerde olur. Böyle olmayan yerlerde ise farklı tanılara sahip olan çocuklar birbirinden bağımsızdır ve genellikle birbirlerini görmeyeceklerdir bile.

## Neye göre seçim yapmalıyım?

Şahsi kanaatim "yakın iyidir" ilkesidir. Neden mi? Bu merkezlere disleksili olan çocuğunuz düzenli olarak gideceğinden ötürü, uzakta olan yerlere gidip gelmek yorucu hale gelebilir.

## Online Disleksi eğitimi mevcut mu

Mevzuat ve doğası gereği bu eğitimlerin temellerinin fiziksel olarak verilmesi gerekir bu nedenle online disleksi eğitimi bir seçenek olmayacaktır. Blogumda olduğu gibi bazı egzersizler ve takviye uygulamalar söz konusudur ve bunlar çocuğunuzu destekleyecektir, ancak aslolan fiziksel ve resmi eğitimin devamıdır.

Bu merkezlerin iletişim bilgilerine nereden ulaşabilirim? Bunun cevabını şu yazıda bulabilirsiniz: [[disleksi_egitim_merkezleri]]
