---
title: "Disleksili Çocuklar için Ebeveyn Desteği Rehberi"
date: 2021-07-23
categories: 
  - "cocuklar"
tags: 
  - "disleksi"
---

Türkiye'de disleksi henüz yeni yeni anlaşılan bir durum (rahatsızlık veya hastalık demediğime dikkat edin). Ancak çocuklar hızla büyüyor ve bu çocukların bekleyecek zamanı yok. Disleksi için uzman teşhisi ve profesyonel destek önemlidir. Bir kere teşhis konduktan sonra ebeveynleri uzman görüşlerine göre izlemek, destek olmaya sıra gelir. Ancak ebeveynlerin ne yapması gerektiği konusunda Türkçe materyal bulmak çok zordur. Bu amaçla bu konuda yaptığım okumaları ve aldığım notları ve en önemlisi kendi tecrübelerimi burada açıkça paylaşmak istiyorum. Aşağıdaki notları her okumamdan sonra fırsat buldukça güncelleyeceğim. Lütfen soru ve görüşlerinizi yorum kısmına eklemekten çekinmeyin.

**Birlikte Okuma Egzersizi**

Disleksili çocuuklara illa oku, haydi bekliyorum diyerek okutmanın çocukları çok zorladığını gördüm. Bunu nasıl çözebilirim diye araştırırken İngilinz Disleksi Birliği sitesinden şunu buldum:

_"Birlikte okuma, çocuğunuzun kitap okumasına ve kitaplardan zevk almasına yardımcı olmanın iyi bir yoludur. Çocuğunuzun okumak istediği kitabı seçmesine izin verin ve okumaya başlamasına izin verin. **Bir hata yaptıklarında, çocuğunuza denemesi için birkaç saniye verin, ancak daha sonra kelimeyi kendiniz söyleyin - bu, akışın devam etmesini sağlar.** Kitap çocuğunuz için çok zorsa, kelimeleri birlikte okuyun._

_Çocuğunuzun hızında okuyun. Çocuğunuzun kendi başına okumaya devam etmek istediğinde size verebileceği bir sinyale karar vermesine izin verin. Bir hata yaparlarsa, kelimeyi söyleyin ve ardından birlikte okumaya devam edin. Birlikte okumadan çocuğunuzun yalnız okumasına geçebilirsiniz. **Bunu her gün 10 dakika yapmaya çalışın - çocuğunuzun okuduğunu 'duymak' yerine kitabı birlikte paylaşın**."_

Kaynak: https://www.bdadyslexia.org.uk/advice/children/how-can-i-support-my-child/reading

<figure>

[![](/images/pexels-photo-7504915.jpeg)](https://suatatan.wordpress.com/wp-content/uploads/2021/07/pexels-photo-7504915.jpeg)

<figcaption>

Photo by Artem Podrez on [Pexels.com](https://www.pexels.com/tr-tr/fotograf/ask-kiz-yatak-sevimli-7504915/)

</figcaption>

</figure>

**Sesli Kitaplar**

Gördüğüm bir çok kaynak ve kitapta çocuğa sesli kitapları tek başına deneyimlemesi önerilmiş. Burada amaç ise "okumayı ilerletmesi" değil, "kitaplarla bağının kopmaması". Bunu bizzat deneyimledim. Çocuğum sesli kitapları kendi başına dinliyor ve bu sayede en azından kitap ile olan bağı kaybolmuyor.

Peki sesli kitapları nereden bulacaksınız. Android markette TRT çocuk kitaplık uygulamasında harika sesli kitaplar var. Üstelik bu kitaplar interaktif ve bazen sorular da içeriyor.

[![](/images/resim.png)](https://play.google.com/store/apps/details?id=com.trtcocuk.kitaplik&hl=tr&gl=US)

Bunun haricinde kitap olmasa çocukların bile uyurken hayal dünyalarını süslemek isterseniz. Masal dünyası adlı site var: [https://www.trtcocuk.net.tr/masal-kitabi](https://www.trtcocuk.net.tr/masal-kitabi)
